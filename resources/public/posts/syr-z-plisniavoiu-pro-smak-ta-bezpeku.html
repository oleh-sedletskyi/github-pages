<!DOCTYPE html>
<html lang="en">
  <head>
    <meta charset="utf-8">
    <meta name="viewport" content="width=device-width, initial-scale=1">
    <meta name="color-scheme" content="light dark">
    <title>Мікроб і я: Практичні знання з наукових джерел</title>
    <meta name="description" content="A pure HTML example, without dependencies.">

    <!-- Pico.css -->
    <!-- href="https://cdn.jsdelivr.net/npm/@picocss/pico@2.1.1/css/pico.min.css" -->
    <link rel="stylesheet" href="../css/pico.min.css">
  </head>

  <body>
    <!-- Header -->
    <header class="container">
       <!-- <hgroup>  -->
        <nav>
          <ul>
            <li><h1><a href="../index.html" class="contrast secondary">Мікроб і я</a></h1>
              <p>Мікроб і я: Практичні знання з наукових джерел</p>  </li>
          </ul>
          <ul>
            <li><a href="../index.html" class="contrast secondary">Публікації</a></li>
            <li><a href="../pro-mikrob-i-ya.html" class="secondary">Про нас</a></li>
            <li><a href="../kontakty.html" class="secondary">Контакти</a></li>
            <li>
              <details class="dropdown">
                <summary role="button" class="outline secondary">☀</summary>
                <ul>
                  <li><a href="#" data-theme-switcher="auto">Auto</a></li>
                  <li><a href="#" data-theme-switcher="light">Light</a></li>
                  <li><a href="#" data-theme-switcher="dark">Dark</a></li>
                </ul>
              </details>
            </li>
          </ul>
        </nav>
      <!-- </hgroup> -->
    
    </header>
    
    <main class="container">
      <section>
        <h1>Сир з пліснявою: про смак та безпеку</h1><p>Процес приготування сирів з пліснявою заслуговує на написання окремого пригодницького роману і може відбуватися ну справді дуже по-різному. І тут зустрічаються доволі екзотичні прийоми! Ну, наприклад, визрівання деяких сирів може відбуватися у резервуарах, закопаних у землю, чи в печерах, і саме вулканічного походження. Власне, тут згодиться все, що наближує умови до необхідних &ndash; щоб "правильній" плісняві жилося гарно та комфортно.</p><p><a href='https://www.asmscience.org/docserver/fulltext/microbiolspec/1/1/CM-0005-12.pdf?expires=1566910075&id=id&accname=guest&checksum=34059E7D3120D6793F1644B9B939CFD6'>Три основні процеси</a> залучено у виробництві таких сирів: <strong>ферментаця молочного цукр</strong> у (лактози) до молочної кислоти, <strong>гідроліз молочного жиру</strong> до жирних кислот та ступінчастий <strong>протеоліз</strong>: молочний білок казеїн розвалюється на пептиди (короткі ланцюжки амінокислот), а далі на амінокислоти. Саме жирні кислоти та амінокислоти стають попередниками тих речовин, які спричинюють запах та смак визрілого сиру.</p><p>Не можемо втриматися від приємності навести деякі красиві подробиці. Гіркий присмак сирів спричинює якраз не прогіркання жиру, а частковий протеоліз: коли накопичуються його проміжні продукти, а саме пептиди. Саме деякі пептиди (а якщо хочете ще більших подробиць &ndash; ті, у яких багато проліну, на N-кінці молекули &ndash; аргінін чи лізин, а також вищий загальний вміст гідрофобних амінокислот) мають гіркіший смак.</p><p>Їм чудово дає раду грибочок <em>Geotrichum candidum</em>, що завдяки своїм ферментативним умінням є бажаним гостем багатьох стартерних культур для виробницва сирів із пліснявою.</p><p>Цей мікроскопічний гриб не лише розщеплює ті гіркі пептиди, а й проявляє антагоністичну дію по відношенню до деяких патогенів, у тому числі, лістерії та мукора. А якщо на шляху цього геотрихума трапляється чимало сірковмісних амінокислот, наприклад, метіонін, то матимем запах та присмак часнику чи капусти.</p><p><strong>Чи є в блакитних сирах антибіотики?</strong></p><p>Не зважаючи на гучну назву <em>Penicillium,</em> антибіотики може продукувати не так вже й багато видів грибів цього роду. Власне отой відомий і життєдайний пеніцилін отримують із грибів виду <em>P. chrysogenum.</em> Окрім нього, гени синтезу пеніциліну знайдено ще у <em>P. nalgiovense</em> та <em>P. griseofulvum.</em></p><p>Для виробництва сирів із пліснявою використовуються інші пеніцили &ndash; <em>P. camemberti,</em> <em>P. roqueforti, P. candidum.</em> У них ні антибіотиків, ні генів, що могли б їх потенційно кодувати, <a href='https://www.ncbi.nlm.nih.gov/pmc/articles/PMC123731/'>немає</a><em>.</em></p><p><strong>А токсини?</strong></p><p>Однак пліснява є пліснява, і їй важко позбавитися поганих звичок синтезувати хоч трохи якоїсь отрути. Ну наприклад,<em>P. roqueforti</em> може утворювати ряд мікотоксинчиків, однак їх кількість в сирі &ndash; мізерна.</p><p>А ті токсини, які синтезуються у вищих кількостях (наприклад, PR токсин), довго не живуть та <a href='https://www.ncbi.nlm.nih.gov/pmc/articles/PMC5885497/'>розкладаються</a>, поки сир визріває.</p><p>Однак, із цієї точки зору, варто бути обережними при вживанні "надто аутентичних" сирів і все таки надавати перевагу виробництвам, де працюють із бактеріальними заквасками. Бо "скисло само" і "дозріло, тим, що насипалося із стелі якоїсь печери" &ndash; не завжди гарантія безпеки. Цілком ймовірно, що якісь дикі штами плісняви <a href='https://www.ncbi.nlm.nih.gov/pubmed/30497609'>можуть продукувати більше токсинів</a>.</p><p><strong>А інші біологічні небезпеки?</strong></p><p>Сири із пліснявою відносяться до так званої групи м'яких сирів. А це значить, що відносна вологість такого продукту є <a href='https://www.ncbi.nlm.nih.gov/pmc/articles/PMC4593610/'>сприятливою для розвитку бактерій</a>. А братися їм є ой звідки!</p><p>По-перше, частина таких сирів може вироблятися із сирого молока. CDC авторитетно <a href='https://www.cdc.gov/listeria/prevention.html'>попереджає</a> нас, що ризик захворіти на лістеріоз чи не в півтори сотні раз вищий при вживанні отих м'яких сирів із непастеризованого молока.</p><p>Однак дослідники <a href='https://www.ncbi.nlm.nih.gov/pmc/articles/PMC4593610/'>звертають увагу</a>, що і пастеризоване молоко &ndash; ще не стовідсоткова гарантія відсутності лістерій, бо іноді виробництво таких сирів, м'яко кажучи, не надто стерильне. Лістерії можуть контамінувати сир на етапі визрівання і вони чудово живуть при низьких температурах та терпляче витримують ті 60 днів визрівання сиру.</p><p><strong>А чи є користь?</strong></p><p>Блакитні сири &ndash; чудовий делікатес. Про прямо користь їх вживання говорити трохи важко, однак <a href='https://www.ncbi.nlm.nih.gov/pubmed/22981595/'>існує думка</a>, що із їх споживанням може бути пов'язана деяка протективна дія по відношенню до серцево-судинної системи. Деякі метаболіти <em>P. roqueforti</em> можуть сприяти зниженню рівню холестерину.</p><p>Отож підіб'ємо невеличкі підсумки.</p><p><strong>Сири з пліснявою: правила безпеки</strong></p><p>Це безумовно смачно і надихаюче! Але, як завше, трохи занудно &ndash; головне не перестаратися.</p><ul><li>Бо в них чимало солі, а її надлишок, <a href='https://www.health.harvard.edu/blog/10-tricks-to-reduce-salt-sodium-in-your-diet-2018072014281'>як відомо</a>, до добра не доведе;</li><li>Пам'ятаємо про лістеріоз, сальмонельоз та інші ризики м'яких сирів. Відмовляємося від них взагалі у випадку вагітності, імунодефіцитних станів. Небажано їх пропонувати маленьким дітям та людям зовсім похилого віку.</li><li><a href='https://www.cdc.gov/listeria/prevention.html'>Стараємося обирати сир, приготований із пастеризованого молока</a>.</li><li>Варто оцінювати ризики при купівлі всіляких екзотичних сирів та від мало відомих виробників.</li></ul><p><strong>Трохи комічне питання: як зрозуміти, що сир з пліснявою таки зіпсувався?</strong></p><p>Звертаємо увагу на колір плісняви. Вона має бути більш-менш однорідною та відповідно до виду сиру. Якщо на зеленій плісняві проступає рожева, чи на білій помаранчева, таке їсти не варто. Утриматися від споживання сиру потрібно і якщо має місце зміна консистенції продукту, з'являється слиз чи плями, або ж різкий запах аміаку.</p><p><img src="../images/cheese800.jpg" alt="" /></p><p>Photo by <a href='https://unsplash.com/@jeztimms?utm_source=unsplash&utm_medium=referral&utm_content=creditCopyText'>Jez Timms</a> on <a href='https://unsplash.com/search/photos/blu-cheese?utm_source=unsplash&utm_medium=referral&utm_content=creditCopyText'>Unsplash</a></p>
      </section>
    </main>

    <!-- Minimal theme switcher -->
    <script src="../js/minimal-theme-switcher.js"></script>
    </body>
  </html>
