<!DOCTYPE html>
<html lang="en">
  <head>
    <meta charset="utf-8">
    <meta name="viewport" content="width=device-width, initial-scale=1">
    <meta name="color-scheme" content="light dark">
    <title>Мікроб і я: Практичні знання з наукових джерел</title>
    <meta name="description" content="A pure HTML example, without dependencies.">

    <!-- Pico.css -->
    <!-- href="https://cdn.jsdelivr.net/npm/@picocss/pico@2.1.1/css/pico.min.css" -->
    <link rel="stylesheet" href="../css/pico.min.css">
  </head>

  <body>
    <!-- Header -->
    <header class="container">
       <!-- <hgroup>  -->
        <nav>
          <ul>
            <li><h1><a href="../index.html" class="contrast secondary">Мікроб і я</a></h1>
              <p>Мікроб і я: Практичні знання з наукових джерел</p>  </li>
          </ul>
          <ul>
            <li><a href="../index.html" class="contrast secondary">Публікації</a></li>
            <li><a href="../pro-mikrob-i-ya.html" class="secondary">Про нас</a></li>
            <li><a href="../kontakty.html" class="secondary">Контакти</a></li>
            <li>
              <details class="dropdown">
                <summary role="button" class="outline secondary">☀</summary>
                <ul>
                  <li><a href="#" data-theme-switcher="auto">Auto</a></li>
                  <li><a href="#" data-theme-switcher="light">Light</a></li>
                  <li><a href="#" data-theme-switcher="dark">Dark</a></li>
                </ul>
              </details>
            </li>
          </ul>
        </nav>
      <!-- </hgroup> -->
    
    </header>
    
    <main class="container">
      <section>
        <h1>Мікробна сага: секрети суперсили</h1><p>Наша з вами історія як виду нараховує <strong>сотні тисяч років</strong> . А історія бактерій вимірюється <strong>мільярдами</strong> <strong>років</strong>. І за цей час мікроби бачили все &ndash; і широченний діапазон температур та тиску, і всякі концентрації всеможливих хімічних речовин, і вихід живого на сушу, і формування континентів, і динозаврів, і птеродактилів, і гігантські папороті, і полювання наших предків на мамонтів. Тому, чесно кажучи, навряд чи пеніцилін чи, навіть синтетичні антибіотики змогли їх сильно здивувати.</p><p>Окрім того, що ми та бактерії маємо різну по тривалості історію, ми ще й, з точки зору еволюції, рухаємося <strong>з різними швидкостями</strong>. Що мається на увазі? Часовий проміжок у нас між поколіннями вимірюється десятками років, а в бактерій це десятки хвилин. Тобто умовно, поки наші діти підуть в школу, у бактерій може змінитися сотні тисяч поколінь! Наш вид навіть стільки не існує. Тому еволюція бактерії рухається просто таки із неймовірною швидкістю, яку нам навіть важко уявити!</p><p>Клітини бактерій та археїв (різниця між ними наведена ось <a href='mikrobna-saha-khto-de-i-nashcho.html'>тут</a>) у порівнянні із клітинами нашого тіла, мають дуже <strong>просту будову</strong> . З одного боку, не на стільки просту, щоб самовпевнено стверджувати, що ми вже знаємо про них все, а з іншого &ndash; це якраз <strong>той випадок, коли простота є ознакою геніальності</strong>, бо дозволяє творити такі дикі штуки, які в складніших конструкціях були б неможливі.</p><p>Ну, наприклад, для бактерій притаманне <strong>горизонтальне перенесення генів</strong>. Ми та інші живі організми передаємо свої гени вертикально, тобто від покоління до покоління, тоді коли бактерії можуть просто підхопити з довкілля чиюсь ДНК, яка, наприклад, кодує гени антибіотикорезистентності, і використати її собі на благо, а нам &ndash; не дуже. І для цього зовсім не обов'язково, щоб бактерії були одного виду! Це, наприклад, якби ми змогли б стрибати, як кенгуру, просто з'ївши його шерсті. Магія, еге ж?</p><p>А ще мікроби мають <strong>завидний апетит та різноманітні смаки</strong> - вони радо споживають вуглекислий газ, сірководень, аміак сульфати, нітрати, залізо, феноли і навіть деякі антибіотики, які, здавалося б, мали б їх убивати! Це все тому, що у них існує <strong>широке різноманіття типів метаболізму</strong>, про які нам навіть важко помислити. Постараємося коротко і максимально просто це розкрити:</p><p>Для існування усім живим організмам необхідно отримувати <strong>енергію, вуглець та електрони</strong> . Ми отримуємо оте все із готових органічних речовин &ndash; гречаної каші, стейку чи салату з пророщених зерен. Тому ми хемоорганогетеротрофи. Розберемо: перша частинка "хемо-" - означає джерело енергії, таким чином, всі ті, хто не здатні до фотосинтезу, отримують енергію із готової органіки, є хемотрофами, а, наприклад, рослини, яким достатньо, щоб сонечко посвітило &ndash; фототрофи; друга частинка цього страшного слова означає джерело електронів і може бути "органо-" - коли джерело електронів, як у нас, органічні речовини, або "літо-" - неорганічні речовини. Третя частина конструкції &ndash; "авто-" чи "гетеро-" - говорить про джерело вуглецю &ndash; органічні чи неорганічні речовини.</p><p>Для прикладу, Ваш кактус, як представник рослинного світу &ndash; фотолітоавтотроф, бо отримує енергію від сонячного проміння, електрони &ndash; з води, а вуглець із вуглекислого газу.</p><p>І лише серед бактерій, окрім вже вище згаданих представників двох типів метаболізму, існує всіляке різноманіття хемолітоавтотрофів, хемолітогетеротрофів, фотоорганогетеротрофів, фотоорганоавтотрофів та фотолітогетеротрофів. Саме завдяки таким широким можливостям бактерії і займають цю ключову унікальну роль в <strong>геохімічних перетвореннях</strong> на нашій планеті.</p><p>Окрім того, деякі мікроби можуть <strong>змінювати свій тип метаболізму</strong> у залежності від умов середовища: є світло &ndash; фотосинтезуємо, є органіка &ndash; їмо органіку. А Вам слабо? ;)</p><p><img src="../images/microbes2_300.jpg" alt="" /></p>
      </section>
    </main>

    <!-- Minimal theme switcher -->
    <script src="../js/minimal-theme-switcher.js"></script>
    </body>
  </html>
