<!DOCTYPE html>
<html lang="en">
  <head>
    <meta charset="utf-8">
    <meta name="viewport" content="width=device-width, initial-scale=1">
    <meta name="color-scheme" content="light dark">
    <title>Мікроб і я: Практичні знання з наукових джерел</title>
    <meta name="description" content="A pure HTML example, without dependencies.">

    <!-- Pico.css -->
    <!-- href="https://cdn.jsdelivr.net/npm/@picocss/pico@2.1.1/css/pico.min.css" -->
    <link rel="stylesheet" href="../css/pico.min.css">
  </head>

  <body>
    <!-- Header -->
    <header class="container">
       <!-- <hgroup>  -->
        <nav>
          <ul>
            <li><h1><a href="../index.html" class="contrast secondary">Мікроб і я</a></h1>
              <p>Мікроб і я: Практичні знання з наукових джерел</p>  </li>
          </ul>
          <ul>
            <li><a href="../index.html" class="contrast secondary">Публікації</a></li>
            <li><a href="../pro-mikrob-i-ya.html" class="secondary">Про нас</a></li>
            <li><a href="../kontakty.html" class="secondary">Контакти</a></li>
            <li>
              <details class="dropdown">
                <summary role="button" class="outline secondary">☀</summary>
                <ul>
                  <li><a href="#" data-theme-switcher="auto">Auto</a></li>
                  <li><a href="#" data-theme-switcher="light">Light</a></li>
                  <li><a href="#" data-theme-switcher="dark">Dark</a></li>
                </ul>
              </details>
            </li>
          </ul>
        </nav>
      <!-- </hgroup> -->
    
    </header>
    
    <main class="container">
      <section>
        <h1>Котики та мікробики</h1><p><strong>У чому сила котиків?</strong></p><p>Уміння приймати ласку та муркати &ndash; певною мірою є значною "владою" котів над своїми господарями. Ще одна "фіча" в плані комфорту для власників котів &ndash; уміння закопувати свої великі та малі справи у пісок.</p><p>До слова, еволюція цих тварин у нашій оселі відбувалася за всіма ознаками, у тому й числі, поведінковими.</p><p>Тож взяти додому якогось маленького представника диких котячих і очікувати, що виросте "грайливий гепардик" &ndash; не варто: інстинкти візьмуть своє і він все одно якось захоче вами пообідати. Та й уважні зоозахисники з цього приводу справедливо вам спокою не дадуть.</p><p><strong>Про котяче муркання</strong></p><p>Таке приємне нашому вуху <em>муркотіння може звучати далеко не лише, коли коту добре</em>. Муркання може бути елементом комунікації (особливо з кошенятами), способом заспокоїтися чи втамувати біль. Муркають лише малі домашні коти, а також пуми, рисі і гепарди. Великі котячі &ndash; леви, тигри, леопарди такого не вміють.</p><p><strong>Про мікроби</strong></p><p>Коти відомі тим, що є ексклюзивними господарями токсоплазм (<em>Toxoplasma gondii</em>) &ndash; лише коти можуть їх виділяти із екскрементами. У всіх інших тварин токсоплазма розселяється у тканинах і органах &ndash; тож джерелом зараження вони можуть виступати переважно лише при вживанні у їжу.</p><p>У кишківнику котів &ndash; <a href='https://www.ncbi.nlm.nih.gov/pmc/articles/PMC6748446/'>високий рівень лінолевої кислоти</a> (через дефіцит ферменту, який її розщеплює) і саме це робить "котів котами" "в очах" паразита: при експериментальному блокуванні цього ферменту у мишей токсоплазма починала розмножуватися і в кишківнику гризунів.</p><p>Ооцисти, які виділяються із котячими екскрементами, стають заразними через <a href='https://www.cdc.gov/parasites/toxoplasmosis/biology.html#:~:text=Oocysts%20take%201%E2%80%935%20days,the%20environment%20and%20become%20infective'>1-5 днів</a> після виділення, тож вчасне прибирання котячого горщика, може дещо зменшити ці ризики.</p><p>Головна загроза токсоплазмозу &ndash; для для людей із імунодефіцитами та вагітних, адже при первинному інфікуванні є високий ризик патологій плоду. Токсоплазмоз &ndash; найбільш поширена серед людей протозойна інфекція з латентним перебігом. Приблизно третина людей в світі мають імуноглобуліни G до цієї інфекції.</p><p>Існує чимало досліджень стосовно можливого <em>впливу токсоплазм на поведінку ссавців</em>, в тому числі, і людини.</p><p>Є дані, що заражені гризуни проявляють надмірну безстрашність та необережність по відношенню до котів, через що частіше стають їх жертвами (чого власне і "домагається" паразит).</p><p>Цікаво, що у <a href='https://www.nature.com/articles/d41586-022-03836-9'>вивченні</a> інфікованих токсоплазмою вовків показано, що ті мають значно вищі шанси очолити зграю та заснувати свою власну, ніж їх неінфіковані родичі.</p><p>У деяких <a href='https://www.cambridge.org/core/journals/psychological-medicine/article/driving-us-mad-the-association-of-toxoplasma-gondii-with-suicide-attempts-and-traffic-accidents-a-systematic-review-and-metaanalysis/70570A7C590118DD547C6182802FF606'>дослідженнях</a> з людьми відмічено певний зв'язок величини титрів антитіл до токсоплазми із схильністю до необережного водіння автомобілем. Також є роботи, в яких "токсоплазма-позитивні" учасники з вищою ймовірністю починали свій власний бізнес, що теж пов'язано із відчуттям ризиків.</p><p>Із іншого боку, <em>не варто і переоцінювати цей вплив на свою поведінку</em> : <a href='https://journals.asm.org/doi/10.1128/mBio.02164-19'>підсумовуючи</a> великий масив досліджень токсоплазми на поведінку гризунів і людей, дослідники визнають, що можлива зміна поведінки не є закономірним та істотно вираженим явищем і може залежати від генетичних факторів, штаму збудника та тривалості носійства інфекції. Тому звинуватити токсоплазму у своєму бажанні швидко проскочити на жовтий, ймовірно що не вдасться.</p><p>Що ж до менш загадкових інфекцій, які можуть нам дарувати котики, то їх доволі багато. Дуже коротко згадаємо про сказ та збудників деяких кишкових інфекцій.</p><p>Що стосується першого &ndash; тут безумовно<em>важливою є вакцинація домашніх улюбленців, не залежно, гуляють вони самі по собі, чи ні.</em></p><p>З приводу ж другого &ndash; актуально дотримуватися загальних правил &ndash; миття рук, годування тварин належною їжею, тощо.</p><p>І звичайно ж, не можна не загадати про <em>вклад домашніх пухнастиків у мікробіом своїх господарів</em>. Очікувано, що чим більше тваринки гуляють "самі по собі", тим більше різноманітних мікробів вони можуть приносити своїм власникам. Виходячи із цього, найбільший вплив на мікробіоту людей мають все ж собаки. Далі &ndash; коти, які гуляють надворі, і коти, які безвилазно сидять в наших квартирах.</p><p><em>Для нашого імунітету важливо взаємодіяти із якомога більшою кількістю непатогенних мікроорганізмів</em>. Таким чином, імунна система постійно "оновлює свою базу" і краще розрізняє "своїх" та "чужих". Особливо це може бути відчутно для дітей, в яких імунна система розвивається і "навчається". Домашні тварини, і коти в тому числі, можуть цьому сприяти.</p><p>У деяких <a href='https://journals.plos.org/plosone/article?id=10.1371/journal.pone.0253133'>дослідженнях</a> було відмічено, що наявність кота в домі більше впливало на мікробіоту жінок, ніж чоловіків. При цьому кількість одних родин бактерій зростала, а інших зменшувалася.</p><p>Цікаво, що у власників котів спостерігалися деякі зміни в метаболізмі самого кишкового мікробіому, зокрема, підвищення активності синтезу вітамінів групи B та деяких амінокислот, підвищення метаболізму глюкози та утворення коротколанцюгових жирних кислот (SCFA &ndash; short chain fatty acids) &ndash; тих самих, які живлять епітеліоцити нашого кишківника і сприяють запобіганню запальних процесів у ньому.</p><p>Однак, все ж це не є підставою розглядати своїх котиків, як "пухнасті пробіотични добавки", а, в першу чергу &ndash; як <em>харизматичних компаньйонів із дикими інстинктами, за яких ми одного разу взяли відповідальність</em>.</p><p><img src="../images/cat800.jpg" alt="" /></p><p>Photo by <a href='https://unsplash.com/@lloydhenneman?utm_source=unsplash&utm_medium=referral&utm_content=creditCopyText'>Lloyd Henneman</a> on <a href='https://unsplash.com/images/animals/cat?utm_source=unsplash&utm_medium=referral&utm_content=creditCopyText'>Unsplash</a></p>
      </section>
    </main>

    <!-- Minimal theme switcher -->
    <script src="../js/minimal-theme-switcher.js"></script>
    </body>
  </html>
