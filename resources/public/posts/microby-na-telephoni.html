<!DOCTYPE html>
<html lang="en">
  <head>
    <meta charset="utf-8">
    <meta name="viewport" content="width=device-width, initial-scale=1">
    <meta name="color-scheme" content="light dark">
    <title>Мікроб і я: Практичні знання з наукових джерел</title>
    <meta name="description" content="A pure HTML example, without dependencies.">

    <!-- Pico.css -->
    <!-- href="https://cdn.jsdelivr.net/npm/@picocss/pico@2.1.1/css/pico.min.css" -->
    <link rel="stylesheet" href="../css/pico.min.css">
  </head>

  <body>
    <!-- Header -->
    <header class="container">
       <!-- <hgroup>  -->
        <nav>
          <ul>
            <li><h1><a href="../index.html" class="contrast secondary">Мікроб і я</a></h1>
              <p>Мікроб і я: Практичні знання з наукових джерел</p>  </li>
          </ul>
          <ul>
            <li><a href="../index.html" class="contrast secondary">Публікації</a></li>
            <li><a href="../pro-mikrob-i-ya.html" class="secondary">Про нас</a></li>
            <li><a href="../kontakty.html" class="secondary">Контакти</a></li>
            <li>
              <details class="dropdown">
                <summary role="button" class="outline secondary">☀</summary>
                <ul>
                  <li><a href="#" data-theme-switcher="auto">Auto</a></li>
                  <li><a href="#" data-theme-switcher="light">Light</a></li>
                  <li><a href="#" data-theme-switcher="dark">Dark</a></li>
                </ul>
              </details>
            </li>
          </ul>
        </nav>
      <!-- </hgroup> -->
    
    </header>
    
    <main class="container">
      <section>
        <h1>Зараза на телефоні та коли лікар небезпечний для пацієнта</h1><p><strong>Що ж там таке страшне живе?</strong></p><p>Та все, що завгодно! На поверхні телефону &ndash; сліди від ваших (а іноді і не тільки) пальців, волога, жир і піт від ваших скронь, вух і волосся, залишки їжі і бруду, маленькі часточки всіх місць, де ви сьогодні і не лише сьогодні побували. Це все само по собі є джерелом мікробного забруднення та слугує багатим середовищем для розмноження та гарного виживання бактерій. Додамо ще, що телефони самі по собі трохи нагріваються, та і зберігаємо ми їх в теплих умовах, тому підтримуватися в життєздатному стані мікроорганізми можуть там довго.</p><p>Не будемо вдавати у цифри (все одно Ви їх не запамʼятаєте, та і, в даному випадку, то не надто важливо), просто повірте, мікроорганізмів там багато. Цікаво, що за деякими даними для телефонів, які належать чоловікам, характерне вище мікробне забруднення, ніж для дамських девайсів (упс! :))(<a href='https://www.ncbi.nlm.nih.gov/pmc/articles/PMC6086206/'>1</a>). Також, що очікувано, кнопкові телефони містять більше мікрооргнізмів, ніж сенсорні екрани. Але печаль не в кількості мікроорганізмів, а тому, що часто серед них присутні <strong>патогени</strong>. Це і антибіотикорезистентні стафілококи із стрептококами (особливо відомі своїми темними ділами в медичних закладах &ndash; для післяопераційних хворих та пологових будинків це часто як смертний вирок), патогенні штами кишкової палички (це не лише ознака фекального забруднення, а й високий ризик гострого кишкового отруєння), псевдомонади та протеї (разом із стафілококами і кишковою паличкою можуть виступати збудниками як кишкових інфекцій, так і шкірних), клебсієла (така люта животінка, яка може поселятися в носі, спричинювати неприємний запах подиху, а в подальшому &ndash; втрату нюху), ну і всякі там віруси, наприклад, грипу, тощо (<a href='http://www.sciencepub.net/rural/0102/wro09_0102_10_69_72.pdf'>2</a>, <a href='https://www.ncbi.nlm.nih.gov/pubmed/26322292'>3</a>, <a href='https://www.ncbi.nlm.nih.gov/pubmed/26517478'>4</a>, <a href='https://www.ncbi.nlm.nih.gov/pubmed/21809281'>5</a>, <a href='https://journals.plos.org/plosone/article?id=10.1371/journal.pone.0027932'>6</a>)</p><p><img src="../images/bacterii-na-telefoni.jpg" alt="" /></p><p><strong>А до чого тут лікарі?</strong></p><p>Мобільні телефони лікарів у деяких випадках можуть бути джерелом смертельних інфекцій. У вище згаданих джерелах, а також ще в кількох десятках тисяч досліджень на цю тему говориться, що мобільні телефони лікарів виступають вектором розповсюдження внутрішньолікарняних інфекцій. Це, в першу чергу, найактуальніше для хірургічних, інфекційних відділень, та пологових будинків, де внутрішньолікарняні інфекції часто можуть бути питанням життя і смерті. А згадайте Ваш останній візит до дантиста! Хтось із вас точно був свідком того, як лікар відповідав на телефонний звінок у рукавиці, якою щойно копирсався у Вашому зубі. Звісно, хірург під час операції, а також будь-який лікар, який дотримується протоколу стерильності, під час проведення маніпуляцій, собі таке не дозволить. Але в інший час медики, як і будь-які живі люди, відповідають на звінки та повідомлення - рухаючись від палати до палати, торкаючись дверних ручок та інших поверхонь, перебуваючи в епіцентрі потенційного розвитку і спалаху нозокоміальної інфекції.</p><p>У багатьох клініках світу вже вступили в дію рекомендації та правила дезінфекції мобільних телефонів в лікарняних закладах. І вони стосуються не лише медиків, а й відвідувачів (<a href='https://www.ncbi.nlm.nih.gov/pmc/articles/PMC4608137/'>7</a>, <a href='https://techdataukinfo.co.uk/microsites/public-sector/docs/otterbox/Disinfection%20of%20Mobile%20Devices%20Final%2010-13.pdf'>8</a>, <a href='https://www.ncbi.nlm.nih.gov/pmc/articles/PMC3758047/'>9</a>, <a href='https://www.sciencedirect.com/science/article/pii/S2213879X15000942'>10</a>).</p><p>А нам поки лише залишається сподіватися на знання та совість наших лікарів.</p><p><img src="../images/telephone.jpg" alt="" /></p><p><strong>Що з цим робити?</strong></p><p>Відповідь &ndash; приділяти увагу гігієні свого смартфону. Це передбачає щоденне його очищення, коли повертаєтесь додому. Це &ndash; як мити руки і чистити зуби, бо якщо цього не робити, то миття рук, по великому рахунку, не має особливого сенсу. Питання &ndash; як саме?</p><p>На сьогодні вже існують готові рішення &ndash; від дезінфікуючих серветок для техніки до спеціальних ультрафіолетових кейсів, які можна використовувати також і для гаманців та годинника. Для прикладу, в ось цих дослідженнях порівнювали ефективність різних дезінфектантів для мобільних пристроїв (<a href='https://www.ncbi.nlm.nih.gov/pubmed/29402348'>11</a>). У цілому &ndash; найефективнішими є ультрафіолетові бокси, далі &ndash; спиртовмісні дезінфектанти, четвертинні амонійні, хлорвмісні і на останньому звичайні серветки, що просто очищують пристрій, хоч і не мають дезінфікуючої активності. Істотною перевагою ультрафіолетових боксів є щадна дія по відношенню до поверхні телефону за рахунок відсутності контакту з рідиною. Недолік &ndash; висока вартість &ndash; від 40 до 100 дол. Тому доступнішим рішенням може бути спиртовмісний дезінфікуючий засіб, спрей чи серветки, наприклад на основі ізопропілового спирту. Ним можна протирати свій телефон в той самий час, як миєте руки при поверненні додому. Це надасть також і охайнішого вигляду Вашому мобільному пристрою. Окрім того, він відносно малою мірою ушкоджує матеріали, з яких виготовлений корпус. В осінньо-зимовий час така процедура додатково зменшуватиме ризик захворіти на грз. Про те, яких до яких ще заходів варто вдаватися з цією ціллю, можна почитати в іншому нашому <a href='http://www.microbiya.com/2018/08/blog-post.html'>дописі</a> на цю тему.</p><p>А якщо принципово не користуєтеся дезінфектантами (хоча якраз в цьому випадку їх використання може бути цілком виправданим), очищуючі серветки - точно кращі, ніж нічого!</p><p><img src="../images/cleaning-cell-phone.jpg" alt="" /></p>
      </section>
    </main>

    <!-- Minimal theme switcher -->
    <script src="../js/minimal-theme-switcher.js"></script>
    </body>
  </html>
