<!DOCTYPE html>
<html lang="en">
  <head>
    <meta charset="utf-8">
    <meta name="viewport" content="width=device-width, initial-scale=1">
    <meta name="color-scheme" content="light dark">
    <title>Мікроб і я: Практичні знання з наукових джерел</title>
    <meta name="description" content="A pure HTML example, without dependencies.">

    <!-- Pico.css -->
    <!-- href="https://cdn.jsdelivr.net/npm/@picocss/pico@2.1.1/css/pico.min.css" -->
    <link rel="stylesheet" href="../css/pico.min.css">
  </head>

  <body>
    <!-- Header -->
    <header class="container">
       <!-- <hgroup>  -->
        <nav>
          <ul>
            <li><h1><a href="../index.html" class="contrast secondary">Мікроб і я</a></h1>
              <p>Мікроб і я: Практичні знання з наукових джерел</p>  </li>
          </ul>
          <ul>
            <li><a href="../index.html" class="contrast secondary">Публікації</a></li>
            <li><a href="../pro-mikrob-i-ya.html" class="secondary">Про нас</a></li>
            <li><a href="../kontakty.html" class="secondary">Контакти</a></li>
            <li>
              <details class="dropdown">
                <summary role="button" class="outline secondary">☀</summary>
                <ul>
                  <li><a href="#" data-theme-switcher="auto">Auto</a></li>
                  <li><a href="#" data-theme-switcher="light">Light</a></li>
                  <li><a href="#" data-theme-switcher="dark">Dark</a></li>
                </ul>
              </details>
            </li>
          </ul>
        </nav>
      <!-- </hgroup> -->
    
    </header>
    
    <main class="container">
      <section>
        <h1>Лайфхаки від мікробіолога - як не захворіти</h1><p><strong>Так звана застуда може "прийти" в двох випадках &ndash; "зовні" і "зсередини";</strong></p><p><strong>Зараза "зовні":</strong></p><p>Джерелом зарази "зовні" є будь-який чхаючий, кашляючий і дихаючий хворий індивід а також поверхні, які він контамінує. При чому, якраз роль цих поверхонь часто є ключовою, бо частіше ми захворіваєм не тоді, коли на нас хтось кашлянув, а тоді, коли той, хто кашлянувши собі в жменю, торкнувся до поручня, а потім взялися за поручень ми, а потім потерли собі носа. Такі ланцюжки можуть бути дуже хитромудрими, але найчастіше вони включають в себе такі ланки як руки, поручні, дверні ручки, наші мобільні телефони, гаманці, кнопки ліфтів та домофонів, клавіатуру, ... окуляри, бороди та дівчачі чуприни. Ну і, звичайно, потенційно небезпечним є будь-який закритий простір із "кашляючими" та "чхаючими" - громадський транспорт, робочий "опен-спейс", зонами особливо підвищеного ризику є аптеки та лікарні;</p><p><strong>Зараза "зсередини"</strong> - наші власні мікроорганізми, які в нормі живуть-поживають на наших слизових оболонках горла та носа, але за певних обставин (переохолодження/стрес/недосип, тощо) можуть стрімко розмножуватися та порушувати перемир'я;</p><p>Відразу треба підкреслити, що зараза "зовні" є більш небезпечною за заразу "зсередини", бо мікроорганізми, що раніше "стали на хибний шлях", вже встигли селекціонувалися, здобувши букет факторів патогенності і часто &ndash; антибіотикорезистентності. Це як в лабораторних дослідженнях, коли штам якоїсь зарази, що вже почав втрачати свої патогенні властивості від нудного життя в пробірці, проганяють через групу морських свинок і він, почувши свіже м'ясо, знов, як спортсмен, у формі;</p><p><strong>А тепер головне &ndash; які прийоми та звички дозволять нам не стати жертвами жодної з цих зарАз:</strong></p><ul><li>по можливості уникаємо тих самих "чхаючих" та "кашляючих" - просто обійти, перенести зустріч, пересісти за інший столик, попросити колегу попрацювати/поспати вдома &ndash; іноді кілька хвилин ніяковості рятують весь тиждень від сопель;</li><li>плануємо своє пересування містом не в час пік;</li><li>найбезпечніший час для походу в аптеку чи супермаркет &ndash; ранок, хто стояв в довгій черзі температурних страждущих за "колдфлю" в якому-небуть віталюксі о сьомій вечора, той зрозуміє;</li><li>беремо за правило старатися не торкатися зайвий раз обличчя та волосся, перебуваючи поза домом; до речі тим, в кого проблеми зі шкірою обличчя, це також стане у пригоді;</li><li>до ритуалу повернення додому варто включити миття рук, обличчя, та також носа. Адже саме в порожнині носа назбирується все те, чим доводилося весь день дихати. Його щоденна гігієна покликана позбавити нас від всього того зоопарку, що може ще не встиг здійснити інтервенцію в наш безцінний організм та зіпсувати плани на вихідні; Приділяємо увагу бороді, чуприні та окулярам, якщо ви таке носите;</li><li>до ритуалу повернення додому додаємо очищення мобільного телефону. Зайвий раз нагадаю, що даний предмет нами використовується скрізь - в транпорті, на кухні, в ліжку, туалеті. Є маса публікацій на цю тему, зокрема &ndash; телефони медперсоналу як розсадник внутрішньолікарняної інфекції, а також джерело зарази, що спричинюють вугрі на обличчі, тощо. Зараз на амазоні вже є готові рішення, типу домашнього стерилізатора для мобільного телефону. Я не є прихильником погоні за стерильністю та використанням дезінфектантів, але саме в цьому єдиному випадку схиляюсь до двох маленьких пшиків ізопропіловим спиртом</li><li>а якщо у вас в суботу весілля, вручення оскара чи участь в олімпійських іграх, а тут бахнула епідемія грипу, але треба терміново подолати шлях з пункту А до пункт Б, то незле скористатися старими добрими лабораторними масками (лиш купуйте запаковані, чи слідкуйте, щоб добрий аптекар не подав її Вам тією ж п'ятірнею, якою щойно гроші брав у кашляючого покупця) чи убером замість метро;</li></ul><p><strong>Із заразою "зовні" розібралися, а що робити із своїми рідними бактеріями, щоб ті не стали "поперек горла"?</strong></p><ul><li>примітивно, але дієво &ndash; повноцінний сон і уникнення зайвого стресу. Тому, якщо на вихідних ті ж самі весілля-оскар-ігри, то нічну гульку та сварку із сусідами ліпше перенести на наступний тиждень;</li><li>примітивно, але логічно &ndash; уникнення переохолодження. Так, лиш найвитриваліші, хто доносить шапку і рукавиці до кінця весняних морозів, будуть щасливими володарями вільного від сопель носа і використаними квитками на Сухішвілі;</li><li>ну а якщо вже трішечки починає "накривати", то те, що Вас здатне врятувати до завтрашнього ранку &ndash; повноцінний сон в шерстяних шкарпетках і шерстяному шарфику, часте полоскання горла теплою водою з содою (цей розчин просто спричинює виділення слизу, який буквально змиває біоплівку оскаженілих маленьких поганців із слизової);</li><li>NB: на кілька днів варто виключити з раціону продукти, що містять у великій кількості цукор, адже це легкодоступний субстрат для бактерій на Вашій горлянці і цим ви їх лише підживите. Сюди відносяться як цукерки, тістечка, чай з цукром, так і всякі варення. Звучить дивно, але старе добре малинове варення для горла &ndash; ліки такі собі; також слід обмежити вживання продуктів, що схильні утворювати наліт &ndash; макаронні та мучні вироби, молочні продукти.</li></ul><p>Здоров'я всім!</p><p><img src="../images/yak-ne-zahvoritu-intro.jpg" alt="" /></p><p><strong>ps: і на останок - "захворів &ndash; сиди вдома" - дбай про ближнього, не чхай на нього і не псуй йому плани на вихідні :)</strong></p>
      </section>
    </main>

    <!-- Minimal theme switcher -->
    <script src="../js/minimal-theme-switcher.js"></script>
    </body>
  </html>
