<!DOCTYPE html>
<html lang="en">
  <head>
    <meta charset="utf-8">
    <meta name="viewport" content="width=device-width, initial-scale=1">
    <meta name="color-scheme" content="light dark">
    <title>Мікроб і я: Практичні знання з наукових джерел</title>
    <meta name="description" content="A pure HTML example, without dependencies.">

    <!-- Pico.css -->
    <!-- href="https://cdn.jsdelivr.net/npm/@picocss/pico@2.1.1/css/pico.min.css" -->
    <link rel="stylesheet" href="../css/pico.min.css">
  </head>

  <body>
    <!-- Header -->
    <header class="container">
       <!-- <hgroup>  -->
        <nav>
          <ul>
            <li><h1><a href="../index.html" class="contrast secondary">Мікроб і я</a></h1>
              <p>Мікроб і я: Практичні знання з наукових джерел</p>  </li>
          </ul>
          <ul>
            <li><a href="../index.html" class="contrast secondary">Публікації</a></li>
            <li><a href="../pro-mikrob-i-ya.html" class="secondary">Про нас</a></li>
            <li><a href="../kontakty.html" class="secondary">Контакти</a></li>
            <li>
              <details class="dropdown">
                <summary role="button" class="outline secondary">☀</summary>
                <ul>
                  <li><a href="#" data-theme-switcher="auto">Auto</a></li>
                  <li><a href="#" data-theme-switcher="light">Light</a></li>
                  <li><a href="#" data-theme-switcher="dark">Dark</a></li>
                </ul>
              </details>
            </li>
          </ul>
        </nav>
      <!-- </hgroup> -->
    
    </header>
    
    <main class="container">
      <section>
        <h1>Крепатура: біль і щастя</h1><p>Нещодавно Олександр подолав 120-кілометровий марафон, то ж знає про крепатуру практично все! Його величезний досвід різноманітних видів спорту &ndash; легка атлетика, сноубординг, карате та професійні наукові знання в сфері молекулярної біології наразі відкривають нам безцінні science-based knowledge про те, як подолати та оминати крепатуру.</p><p>Відразу слід сказати, що саме слово "крепатура" є трохи сленгом, у серйозних колах таке називають <strong>синдромом відтермінованого м'язового болю</strong>(від. англ. delayed oncet muscle soreness, DOMS).</p><p>Крепатура виникає, коли ми різко вирішили, що пора займатися спортом та займалися ним, поки не впали. Також вона неодмінно <a href='https://jpma.org.pk/article-details/9408?article_id=9408'>з'явиться</a> при виконанні вправ, де має місце одночасне розтягування і скорочення мікроволокон м'язу, та при задіюванні маловикористовуваних раніше груп м'язів.</p><p><a href='https://link.springer.com/article/10.2165%2F00007256-200333020-00005'>Цікаво</a>, що інтенсивність больових відчуттів зростає протягом перших 12-24 годин після припинення фізичних навантажень, досягаючи піку в інтервалі 24-72 години.</p><p><strong>Чому виникає крепатура?</strong></p><p>Довгий час вважалося, що крепатура з'являється через накопичення у м'язах лактату (лактат &ndash; молочна кислота, що є метаболітом глюкози та утворюється під час її анаеробного розщеплення &ndash; коли ми інтенсивно тренуємося і виникає брак кисню). Однак, насправді, 90% лактату нейтралізуються буферними системами організму вже через 40 хв після завершення вправ. <a href='https://www.ncbi.nlm.nih.gov/pubmed/12617692'>Наразі</a>, доведеною причиною крепатури є поява мікророзривів у структурі м'язових волокон.</p><p>Унаслідок цього <a href='https://www.sportsmed.theclinics.com/article/S0278-5919(11'>виникають</a>00099-8/fulltext) запальні реакції, міграція в зону запалення імунних клітин і виділення ними цитокінів. Вони взаємодіють із рецепторами нервових закінчень та викликають відчуття болю.</p><p><strong>Лише біль чи й шкода?</strong></p><p>Шкода є &ndash; але тимчасова. Якщо не <<зловживати>> отриманням крепатури &ndash; нічого страшного не відбудеться. Це певний фізіологічний шлях, який доводиться проходити нам і нашому тілу для того аби підвищити чи покращити наші фізичні кондиції. Шкода може бути, якщо давати навантаження, які призводять вже не до крепатури, а травмування. Або ж перенавантажувати себе при наявності крепатури, що теж суттєво підвищує ризик травмування.</p><p><strong>Чи говорить присутність синдрому відтермінованого м'язового болю про ефективність навантажень?</strong></p><p>Ні, на це не варто орієнтуватися. Крепатура ознака, того що ми недостатньо треновані, або мали перерву у тренуваннях, перевантажили певну групу м'язів чи навантажили нові групи м'язів, які не використовували раніше.</p><p><strong>Як її позбутися?</strong></p><p>Природньою реакцією на появу болю в м'язах є бажання уникати будь-яких фізичних вправ і рухів. Однак, в більшості випадків виконання вправ з меншим навантаженням чи із задіянням іншої групи м'язів, а також застосування підходів, що покращують кровообіг та лімфодренаж будуть більш ефективним, аніж просто пасивний відпочинок. Адже всі вони допомагають зменшити запалення та пришвидшити виведення продуктів обміну з пошкоджених тканин.</p><p><a href='https://www.therapeuticassociates.com/articles/delayed-onset-muscle-soreness-a-runners-friend-or-foe/'>Тому</a> <strong>варто продовжувати тренування, однак суттєво зменшити навантаження, працювати з іншими групами м'язів</strong>.</p><p>Однак іноді у важких випадках ліпше зробити перерву у тренуваннях та дати собі можливість відновитися. Вправи на розтягування в період 24-72 години, після появи крепатури, слід виконувати <strong>дуже <a href='https://link.springer.com/article/10.2165%2F00007256-200333020-00005'>обережно</a></strong>.</p><p><a href='https://www.frontiersin.org/articles/10.3389/fphys.2017.00747/full'>Ефективним</a> та приємним засобом від крепатури є <strong>масаж</strong>. У проміжок 24-72 години після тренувань він значно зменшує неприємні відчуття у м'язах. Про масаж для бігунів можна почитати детальніше ось <a href='https://www.time2trail.in.ua/single-post/2018/09/20/4recovery-1-massage'>тут</a>. При чому, навіть якщо з тих чи інших причин немає змоги відвідувати масажиста &ndash; досить ефективним також буде використання масажного ролу.</p><p>Іншим ефективним засобом є <strong>занурення у холодну воду</strong>&ndash; прийняття ванни чи плавання в басейні. Дослідження <a href='https://www.ncbi.nlm.nih.gov/pmc/articles/PMC4802003/'>показують</a>, що дія прохолодної води 11-15°С протягом 11&ndash;15 хв дає кращий ефект, ніж пасивне відновлення.</p><p>Використання фізичних вправ, масажу, розтяжки, слід робити <a href='https://www.archives-pmr.org/article/S0003-9993(00'>обережно</a>08889-4/fulltext) <strong>зважаючи на відчуття тіла</strong>. Не рекомендовано прийом стероїдних протизапальних засобів (ібупрофен та ін.), вони практично не дають ефекту.</p><p>Якщо ж хворобливі відчуття не проходять протягом <a href='https://www.healthline.com/health/doms#seeking-help'>5-7 днів</a>, це може свідчити про травму. У такому випадку слід звернутися до лікаря.</p><p><strong>Чи є якісь лайфхаки, як займатися, так щоб крепатура не виникала?</strong></p><p>Слід <strong>тренуватися регулярно</strong>, не збільшувати тривалість та інтенсивність вправ більш аніж на 10%, а також намагатися постійно включати в тренувальну програму невелику кількість нових, <<незвичних>> вправ, які будуть задіювати нові групи м'язів та допомагати <<пропрацьовувати>> все тіло. Важлива хороша <strong>розминка</strong>(розігріті м'язи &ndash; менше пошкоджуються) і <strong>заминка</strong>&ndash; аби покращити крово- та лімфо обіг у м'язах.</p><p><a href='https://www.ncbi.nlm.nih.gov/pubmed/17943822'>Ефективним</a> є виконання <strong>вправ на розтягування</strong>до і після навантажень.</p><p>Важливим є і <strong>збалансований раціон</strong>, зокрема, присутність в ньому достатньої кількості <strong>білків</strong>. Наприклад, <a href='https://www.ncbi.nlm.nih.gov/pubmed/20087302'>показано</a>, що амінокислоти із розгалуженим ланцюгом (<strong>ВСАА</strong>) зменшують ймовірність виникнення мікротравм ум'язах та розвиток запальних реакцій.</p><p><strong>А до яких заходів вдаєшся ти після ультрамарафону або важких забігів чи тренувань?</strong></p><ol><li>холодна вода: занурення ніг у холодну воду гірської річки в Карпатах чи басейн на 10-15 хв 2-3 підходи, або ж максимально холодний душ для ніг;</li><li>багато пиття &ndash; аби пришвидшити процеси виведення продуктів обміну із тканин;</li><li>сон &ndash; це основний інструмент відновлення для тіла, хоча після ультра &ndash; часто важко нормально заснути наступну ніч;</li><li>харчування &ndash; важливо поїсти достатньо вуглеводів та білків після ультра аби перекрити енергетичні витрати організму та допомогти швидшому відновленню ушкоджених структур;</li><li>активний відпочинок на наступний день &ndash; проста хода, їзда на велосипеді &ndash; дозволять покращити кровообіг у ногах не даючи великого ударного навантаження;</li><li>масаж, масажний рол, <a href='https://www.time2trail.in.ua/post/racerecovery-compex'>електроміостимуляція</a> &ndash; додаткові засоби, які за наявності &ndash; стараюся застосовувати.</li></ol><p>Загалом, регулярні фізичні навантаження та продуманий тренувальний план це на 90% запорука того, що після тренування не виникне синдрому відкладеного м'язового болю. Якщо ж після перерв у тренуваннях, змагань або ж при виконанні нових для нас вправ крепатура з'явилася &ndash; її не слід боятися. Це нормальна фізіологічна реакція тіла, яка дозволяє організму швидко адаптуватися до фізичних навантажень та рухатися далі до нових звершень.</p><p><img src="../images/Skorokhod1000.jpg" alt="" /></p>
      </section>
    </main>

    <!-- Minimal theme switcher -->
    <script src="../js/minimal-theme-switcher.js"></script>
    </body>
  </html>
