<!DOCTYPE html>
<html lang="en">
  <head>
    <meta charset="utf-8">
    <meta name="viewport" content="width=device-width, initial-scale=1">
    <meta name="color-scheme" content="light dark">
    <title>Мікроб і я: Практичні знання з наукових джерел</title>
    <meta name="description" content="A pure HTML example, without dependencies.">

    <!-- Pico.css -->
    <!-- href="https://cdn.jsdelivr.net/npm/@picocss/pico@2.1.1/css/pico.min.css" -->
    <link rel="stylesheet" href="../css/pico.min.css">
  </head>

  <body>
    <!-- Header -->
    <header class="container">
       <!-- <hgroup>  -->
        <nav>
          <ul>
            <li><h1><a href="../index.html" class="contrast secondary">Мікроб і я</a></h1>
              <p>Мікроб і я: Практичні знання з наукових джерел</p>  </li>
          </ul>
          <ul>
            <li><a href="../index.html" class="contrast secondary">Публікації</a></li>
            <li><a href="../pro-mikrob-i-ya.html" class="secondary">Про нас</a></li>
            <li><a href="../kontakty.html" class="secondary">Контакти</a></li>
            <li>
              <details class="dropdown">
                <summary role="button" class="outline secondary">☀</summary>
                <ul>
                  <li><a href="#" data-theme-switcher="auto">Auto</a></li>
                  <li><a href="#" data-theme-switcher="light">Light</a></li>
                  <li><a href="#" data-theme-switcher="dark">Dark</a></li>
                </ul>
              </details>
            </li>
          </ul>
        </nav>
      <!-- </hgroup> -->
    
    </header>
    
    <main class="container">
      <section>
        <h1>Хеловін – як День вшанування людей із деякими рідкісними захворюваннями</h1><p>Почнемо із смачненького &ndash; <strong>вампірів</strong> . Ідея пити кров ближнього і не дуже &ndash; не нова, та часто практикується в переносному смислі цього слова. Про справжніх існуючих у природі вампірів вже ось недавно розповідав <a href='https://www.facebook.com/medgoblin/'>Med Goblin</a> у своєму дописі ось <a href='https://www.facebook.com/medgoblin/photos/a.192797614511658/569292850195464/?type=3&theater'>тут</a>. Існують кажани які п'ють кров інших тварин, і дуже не виключено, що наша кров їм теж до смаку, чому навіть існують опосередковані докази.</p><p>А якщо ми абстрагуємось від самого факту пиття кровоньки і сфокусуємося на самому образі упиряки, описаного у фольклорі та творах масової культури, то отримаємо клінічну картину рідкісного генетичного захворювання під назвою порфірія. Це спадкове порушення обміну порфіринів (такі пігменти, які лежать в основі багатьох біологічних молекул, у нашому випадку &ndash; гемоглобіну) і має симптоматику... близьку до класичного упирського портрету &ndash; бліда чутлива до сонячного проміння шкіра (фотодерматоз), ушкодження та деформація хрящів (вуха, ніс та суглоби пальців з часом набувають страхітливих характерних форм), колір сечі має червоне забарвлення (логіка середньовіччя проста &ndash; червона сеча &ndash; значить п'є кров), шлунково-кишкові розлади, що супроводжуються гострими болями (а Ви спробуйте при такому ще часника з'їсти!) та нервово-психічними розладами (тут і так не знаєш, що з тобою коїться &ndash; середньовічна медицина була багата різними вишуканими діагнозами і методами лікування, але ще аж ніяк не підозрювала про існування генів та їх дефекти; на підтримку ближнього важко було розраховувати, тому до поїханого даху зовсім недалеко!). Іноді, бідолахам ще дошкуляють проблеми з деснами, які можуть трохи відступати та більшою мірою оголювали зуби. Відповідно, будучи таким тендітним красунчиком, нелегко було соціалізуватися в суворому середньовічному суспільстві.</p><p>На щастя, таким страхіттям хворіє не так багато людей (<a href='https://www.ncbi.nlm.nih.gov/pmc/articles/PMC2398345/'>1</a>), майже завжди це генетично обумовлена патологія, ймовірність виникнення якої вища в ізольованих популяціях, де мали місце близькоспоріднені шлюби (як, до речі, і королівські родини). Про королівські родини &ndash; англійський король Георг 3, страждав на порфірію (<a href='https://www.ncbi.nlm.nih.gov/pubmed/21902081'>2</a>) та був вельми не в собі.</p><p>Іншим відомим персонажем, кого вважають заслуженим упирем (а відповідно &ndash; жертвою порфірії) є князь Влад ІІІ Дракула. Однак якщо "мощі" пана Георга дослідили генетики, перш ніж нагородити його таким діагнозом, то відомості про Дракулу досить обмежені і сильно викривлені призмою одноіменного твору Брема Стокера, який, на думку, румунських істориків, зганьбив добре ім'я національного героя. Цікаво також, що Джулія Ендерс у своїй <a href='kyshkivnyk-vyrishuie-chastishe-nizh-tvii-mozok.html'>книзі</a> "Цей чудовий кишківник", згадуючи порфірію, висловлює думку про важливу роль також і дисбіотичного стану кишківника в етіології даного захворювання.</p><p>Іншими лоскочучими уяву хеловінськими героями є <strong>перевертні</strong> (вурдалаки, або ж вервольфи). Підгрунтям для появи у фольклорі цих істот очевидно стало рідкісне захворювання &ndash; гіпертрихіоз. Іншими словами, це &ndash; надмірне оволосіння тіла, у тому числі, обличчя. За даними літератури, таке лихо може бути генетично обумовленим, або ж набутим, та є одним із вторинних симптомів при деяких патологіях, спричинених ендокринними чи метаболічними порушеннями (<a href='https://www.ncbi.nlm.nih.gov/pmc/articles/PMC4526284/'>3</a>).</p><p><strong>Зомбі</strong> , або ж ходячі мерці. Так, і таке буває! Вірніше, самі "мерці" твердо у цьому переконані. І синдром Котара, або ж, власне, "синдром ходячого мерця" тому причина. Ця патологія є психопаталогічним розладом. Причиною його часто є травма голови. Цей синдром може виникати і разом з іншими психічними розладами (<a href='https://www.ncbi.nlm.nih.gov/pmc/articles/PMC5178336/'>4</a>, <a href='https://www.ncbi.nlm.nih.gov/pmc/articles/PMC4271387/'>5</a>). А ще описано один випадок, коли таке накрило пацієнтку після прийому... ацикловіру (<a href='https://www.ncbi.nlm.nih.gov/pmc/articles/PMC2151143/'>6</a>) (упс).</p><p><img src="../images/zombie.jpg" alt="" /></p><p>Додає іскорки до цього списку болячок ще й <strong>вірус сказу</strong>, на який нерідко хворіли домашні тварини та, відповідно, люди. Етіологія захворювання &ndash; страшнюча. А ключовою ознакою, яка робить цю хворобу актуальною... в світлі поширення народних вірувань про всяку нечисть, є механізм передачі &ndash; через укус. Також нещасних дуже ковбасить від однієї згадки про воду (святу, в тому числі) та від різких запахів (як, наприклад, того ж часнику).</p><p>Загалом, невесело і так було цим всім нещасним людям, а тут ще й соціальне щемилово та інквізиція! Тому &ndash; як святкуватимете Хеловін &ndash; не забудьте підняти келих за прогрес в медицині!</p>
      </section>
    </main>

    <!-- Minimal theme switcher -->
    <script src="../js/minimal-theme-switcher.js"></script>
    </body>
  </html>
