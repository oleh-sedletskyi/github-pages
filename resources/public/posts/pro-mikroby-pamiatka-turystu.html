<!DOCTYPE html>
<html lang="en">
  <head>
    <meta charset="utf-8">
    <meta name="viewport" content="width=device-width, initial-scale=1">
    <meta name="color-scheme" content="light dark">
    <title>Мікроб і я: Практичні знання з наукових джерел</title>
    <meta name="description" content="A pure HTML example, without dependencies.">

    <!-- Pico.css -->
    <!-- href="https://cdn.jsdelivr.net/npm/@picocss/pico@2.1.1/css/pico.min.css" -->
    <link rel="stylesheet" href="../css/pico.min.css">
  </head>

  <body>
    <!-- Header -->
    <header class="container">
       <!-- <hgroup>  -->
        <nav>
          <ul>
            <li><h1><a href="../index.html" class="contrast secondary">Мікроб і я</a></h1>
              <p>Мікроб і я: Практичні знання з наукових джерел</p>  </li>
          </ul>
          <ul>
            <li><a href="../index.html" class="contrast secondary">Публікації</a></li>
            <li><a href="../pro-mikrob-i-ya.html" class="secondary">Про нас</a></li>
            <li><a href="../kontakty.html" class="secondary">Контакти</a></li>
            <li>
              <details class="dropdown">
                <summary role="button" class="outline secondary">☀</summary>
                <ul>
                  <li><a href="#" data-theme-switcher="auto">Auto</a></li>
                  <li><a href="#" data-theme-switcher="light">Light</a></li>
                  <li><a href="#" data-theme-switcher="dark">Dark</a></li>
                </ul>
              </details>
            </li>
          </ul>
        </nav>
      <!-- </hgroup> -->
    
    </header>
    
    <main class="container">
      <section>
        <h1>Про мікроби: пам’ятка туристу</h1><p><strong>Які ж мікроби підстерігать туристів?</strong></p><p>За статистикою, найпоширеніша халепа, з якою стикаються туристи - так звана "<strong>діарея мандрівників</strong>". Нова їжа, вода і довкілля містять силу-силенну мікроорганізмів, у тому числі і патогенних, які, однак, в багатьох випадках на місцевих жителів не мають такого вираженого негативного впливу.</p><p>Найчастіше причиною "діареї мандрівників" є ентеротоксичні штами кишкової палички, іноді &ndash; кампілобактерії (у південній Азії). Окрім бактерій спричинювати цей синдром можуть і віруси (ротавіруси, вірус Норуолк - частіше уражує закриті групи людей &ndash; круізні лайнери, туристичні групи) та найпростіші (криптоспоридії &ndash; у басейнах готелів). До переліку кишкових інфекцій, що можуть чатувати на туристів, можна додати й холеру &ndash; якщо вже зовсім не пощастить.</p><p>Високий ризик діареї мандрівників мають країни <a href='https://uk.wikipedia.org/wiki/%D0%9B%D0%B0%D1%82%D0%B8%D0%BD%D1%81%D1%8C%D0%BA%D0%B0_%D0%90%D0%BC%D0%B5%D1%80%D0%B8%D0%BA%D0%B0'>Латинської Америки</a>, <a href='https://uk.wikipedia.org/wiki/%D0%90%D1%84%D1%80%D0%B8%D0%BA%D0%B0'>Африки</a>, <a href='https://uk.wikipedia.org/wiki/%D0%91%D0%BB%D0%B8%D0%B7%D1%8C%D0%BA%D0%B8%D0%B9_%D0%A1%D1%85%D1%96%D0%B4'>Близького Сходу</a>, <a href='https://uk.wikipedia.org/wiki/%D0%9F%D1%96%D0%B2%D0%B4%D0%B5%D0%BD%D0%BD%D0%B0_%D0%90%D0%B7%D1%96%D1%8F'>Південної</a> та <a href='https://uk.wikipedia.org/wiki/%D0%9F%D1%96%D0%B2%D0%B4%D0%B5%D0%BD%D0%BD%D0%BE-%D0%A1%D1%85%D1%96%D0%B4%D0%BD%D0%B0_%D0%90%D0%B7%D1%96%D1%8F'>Південно-Східної Азії</a>.</p><p>Іншою загрозою є <strong>укуси комах</strong> , які не просто дошкуляють чи лякають, а й <strong>можуть заразити нас небезпечними хворобами</strong>. Це стосується комарів, кліщів, деяких мух. Вони можуть переносити малярю, вірус Зіка, лейшманіоз, хворобу Лайма, кліщовий енцефаліт, японський енцефаліт, жовту лихоманку, сонну хворобу, вірус Чікунгунья.</p><p><strong>Природнім резервуаром збудників багатьох хвороб людини є саме дикі тварини.</strong> Так, наприклад, багато диких тварин можуть бути заражені сказом, степові гризуни Азії можуть переносити чуму (пам'ятаємо про недавній спалах бубонної чуми в Монголії &ndash; коли туристи вполювали зараженого бабака), птахи &ndash; пташинний грип, кажани Африки &ndash; вірус Марбург та Ебола.</p><p>Окрім таких страхіть, існують менш вишукані, але іноді не менш небезпечні хвороби, як ті, що п<strong>ередаються статевим шляхом та через кров</strong>. Це зайве нагадування для прихильників секс-туризму та любителів привозити із подорожей нові татуювання.</p><p>Серед приземленіших неприємностей можна згадати <strong>грибкові захворювання</strong> шкіри і особливо, ніг. Також &ndash; звичайні наші грз, грип, вітрянка, краснуха, кір &ndash; якщо вам не пощастило, наприклад, із сусідами в літаку і у вас з якихось причин немає щеплень.</p><p><strong>Однак все не так страшно &ndash; варто вживати заходів, щоб в такі ситуації не потрапляти.</strong></p><p>Отож квитки придбано, готель заброньовано. Не залежно чи це поїздка в "all inclusive", круіз на яхті, "галопом по європах" з ручною кладдю, похід в гори чи кемпінг &ndash; <strong>купуємо страховку, узгоджуємо маршрут</strong> . Добре, щоб це була страхова компанія з гарним ім'ям і яка покриває витрати не лише на "транспортування тіла на Батьківщину". І з'ясовуємо детальний алгоритм дій у разі "чого" &ndash; ДО поїздки. <strong>Зберігаємо в телефонній книзі номер телефону</strong>, куди телефонуватимете, якщо доведеться.</p><p>Банальна але важлива порада &ndash; <strong>перед поїздкою варто дізнатися про можливі інфекційні ризики, притаманні для даного регіону.</strong> Незле почитати свіжі новини країни, до якої подорожуєте.</p><p>У окремих випадках потрібно <strong>доповнити перелік своїх щеплень</strong>, як наприклад, щеплення від жовтої лихоманки, якщо Вас вабить дика Африка, або ж від кліщового енцефаліту, якщо плануєте проводити багато часу на природі в ендемічній зоні поширення цього захворювання.</p><p>У подорожах вживаємо лише <strong>бутильовану воду</strong> . Особливо це стосується так званих "екзотичних" країн. Якщо немає такої можливості &ndash; воду <strong>кип'ятимо</strong> . Як бажаєте перестрахуватися, споживайте також бутильовану воду <strong>на борту літака</strong> , за <a href='https://www.ncbi.nlm.nih.gov/pmc/articles/PMC4661625/'>деякими</a> даними, із якістю води на борту може бути не все так добре, як хотілося б.</p><p>Не ковтаємо воду <strong>в басейні.</strong> Американська рада з питань якості води та здоров'я минулого року провела опитування, яке показало, що більше половини респондентів не приймають душ перед тим, як зайти в басейн. Третина тих, які все ж користуються душем перед плаванням, роблять це менше однієї хвилини, що, погодьтесь, аж ніяк не достатньо, щоб помитися. Кожен четвертий зізнався, що хоч раз справляв малу нужду, не виходячи з басейну (а скільки не зізналось?). 17% опитаних визнали, що діарея не зупинить їх користуватися басейном, де плавають інші люди. Про це детальніше <a href='https://waterandhealth.org/healthy-pools/would-you-know-if-your-local-pool-failed-its-health-inspection-unlikely-survey-reveals/'>тут</a>. Про інші ризики, пов'язані із басейнами &ndash; у нашій публікації &ndash; <a href='baseyn-i-mikrobi.html'>тут</a>.</p><p><strong>Овочі-фрукти</strong> ліпше навіть <strong>почистити</strong>, а не помити, якщо сумніваєтеся у якості води.</p><p>Не споживаємо "<strong>вуличну їжу</strong>". Уникаємо споживання <strong>устриць, море-продуктів та рифової риби &ndash;</strong>рифова риба може бути містити сигуатоксин (токсин деяких водоростей, які живуть біля рифів і якими харчується риба).</p><p>Уникаємо страв <strong>із недостатньою термічною обробкою</strong> (стейк з кров'ю, яйця-пашот, шашлик, тощо)</p><p>Уважно <strong>читаємо попереджувальні таблички, дотримуємося законів і правил.</strong> їх могли придумати не лише для того, наприклад, щоб Ви не обривали квіти з кущів, а й, можливо, щоб уберегти Вас, наприклад, від якихось отруйних павуків, які можуть на них бути.</p><p>Тримаємося <strong>на відстані від тварин</strong>, особливо диких. Не годуємо із рук мавпочок, єнотів, навіть, якщо вони дуже милі;</p><p>Якщо є ризик передачі захворювань через укуси комах &ndash; <strong>користуємося репелентами</strong>. Не забуваємо про головний убір &ndash; комарі, наприклад, чудово кусають і за волосисту частину голови.</p><p>Не спокушаємося послугами <strong>тату</strong> -салона "біля пляжу", те ж саме стосується <strong>манікюру</strong> &ndash; такі процедури ліпше робити в салонах, де Ви впевнені у дотриманні правил асептики;</p><p>Якщо у Вас виникають сумніви з приводу чистоти в готелі, де Ви зупинилися, <strong>обробіть в номері дезінфектантом вимикачі та дверні ручки</strong> . <strong>Пульт</strong> від телевізора ліпше відразу помістити в поліетиленовий пакет. <strong>Покривалом</strong>, яке часто не змінюється разом із білизною, ліпше взагалі не користуватися.</p><p>Не забувайте <strong>мити руки,</strong> очищувати свій <strong>мобільний пристрій та уникати людей із ознаками респіраторних захворюваннями.</strong></p><p><em>Нехай Ваші подорожі будуть завжди приємними, та приносять лише гарні сюрпризи!</em></p><p><img src="../images/travel_300.jpg" alt="" /></p>
      </section>
    </main>

    <!-- Minimal theme switcher -->
    <script src="../js/minimal-theme-switcher.js"></script>
    </body>
  </html>
