<!DOCTYPE html>
<html lang="en">
  <head>
    <meta charset="utf-8">
    <meta name="viewport" content="width=device-width, initial-scale=1">
    <meta name="color-scheme" content="light dark">
    <title>Мікроб і я: Практичні знання з наукових джерел</title>
    <meta name="description" content="A pure HTML example, without dependencies.">

    <!-- Pico.css -->
    <!-- href="https://cdn.jsdelivr.net/npm/@picocss/pico@2.1.1/css/pico.min.css" -->
    <link rel="stylesheet" href="../css/pico.min.css">
  </head>

  <body>
    <!-- Header -->
    <header class="container">
       <!-- <hgroup>  -->
        <nav>
          <ul>
            <li><h1><a href="../index.html" class="contrast secondary">Мікроб і я</a></h1>
              <p>Мікроб і я: Практичні знання з наукових джерел</p>  </li>
          </ul>
          <ul>
            <li><a href="../index.html" class="contrast secondary">Публікації</a></li>
            <li><a href="../pro-mikrob-i-ya.html" class="secondary">Про нас</a></li>
            <li><a href="../kontakty.html" class="secondary">Контакти</a></li>
            <li>
              <details class="dropdown">
                <summary role="button" class="outline secondary">☀</summary>
                <ul>
                  <li><a href="#" data-theme-switcher="auto">Auto</a></li>
                  <li><a href="#" data-theme-switcher="light">Light</a></li>
                  <li><a href="#" data-theme-switcher="dark">Dark</a></li>
                </ul>
              </details>
            </li>
          </ul>
        </nav>
      <!-- </hgroup> -->
    
    </header>
    
    <main class="container">
      <section>
        <h1>Формула щастя</h1><p><strong>Щастя та благополуччя</strong></p><p>У наукових публікаціях на теми щастя згадують і про такий термін як благополуччя. При чому про благополуччя навіть частіше. І відчуття щастя власне розглядають, як складову благополуччя.</p><p>Серед трьох аспектів благопролуччя <a href='https://www.ncbi.nlm.nih.gov/pmc/articles/PMC4339610/'>наводять</a> <strong>оціночне благополуччя</strong> (або ж наша задоволеність життям), <strong>гедонічне благополуччя</strong> (власне відчуття щастя) та <strong>евдемонічне благополуччя</strong> (відчуття мети та сенсу в житті). Перевірили? Все на місці?</p><p><strong>Курка чи яйце?</strong></p><p>Із відчуттям щастя та благополуччя <a href='https://www.karger.com/Article/FullText/499147'>пов'язані</a> довголіття та здоров'я, зокрема функціонування імунної системи, а також наша успішність у стосунках і кар'єрі. І треба зазначити, що в багатьох випадках цей зв'язок має таки <a href='https://www.ncbi.nlm.nih.gov/pubmed/26684609?dopt=Abstract'>зворотній</a> характер.</p><p>Однак часто люди можуть мати приблизно однаковий набір "компонентів" щастя і відчувати його по-різному. Та на сьогодні <a href='https://www.nhs.uk/conditions/stress-anxiety-depression/feel-better-and-happy/'>сформульовано</a> деякі науково обгрунтовані підходи до того, як почуватися щасливішими.</p><p><strong>Що для щастя треба?</strong></p><p><strong>Якісний сон.</strong> Проблеми зі сном погіршують як наше самопочуття, так і стан здоров'я. Синдром підвищеної тривожності та ризик самогубства часто <a href='https://www.ncbi.nlm.nih.gov/pmc/articles/PMC6203594/'>пов'язані</a> із розладами сну. Тому перша допомога при при дефіциті щастя &ndash; великий келих міцного сну!</p><p><strong>Рух.</strong> У напрямку щастя потрібно рухатися. Дослідження <a href='https://www.ncbi.nlm.nih.gov/pubmed/28088704'>кажуть</a>, що рухатися можна навіть не надто швидко та інтенсивно: помірне виконання нескладних фізичних вправ допомагає нам відволікатися і запускає в голові "хімічну кухню" по виробленню нейромедіаторів, які власне дають нам відчуття задоволення.</p><p>Важливо розуміти, що це стосується далеко не лише спорту &ndash; відчуття щастя <a href='https://www.ncbi.nlm.nih.gov/pmc/articles/PMC5213770/'>пов'язано</a> із загалом вищим ступенем фізичної активності у повсякденному житті.</p><p>І особливим бонусом є те, що ота фізична активність має не лише ефект "тут і зараз", а й <a href='https://www.ncbi.nlm.nih.gov/pubmed/16173910/'>довготривалий позитивний вплив</a> на якість нашого життя та самооцінку.</p><p><strong>Здорова їжа.</strong> З одного боку, власне збалансований <a href='https://www.karger.com/Article/FullText/499147'>раціон</a> впливає на стан нашого здоров'я, а відповідно &ndash; і на задоволеність життям. Існує й інший механізм, який щосили використовується та навіть іноді експлуатується направо і наліво: наш свідомий <a href='https://www.ncbi.nlm.nih.gov/pubmed/27400354'>вибір</a> на користь здорового харчування дає нам можливість почуватися емоційно сильнішими та добряче піднімає нашу самооцінку.</p><p><strong>Соціальна активність.</strong> Людина &ndash; істота соціальна. Тому відчуття щастя у нас залежить великою мірою від можливості із кимось про це поспілкуватися. <a href='https://www.ncbi.nlm.nih.gov/pmc/articles/PMC4614904/'>Вважається</a>, що екстраверти в цілому почуваються щасливішими за інтровертів саме завдяки більшій кількості соціальних взаємодій.</p><p>Однак яким би саме "вертом" ви не були, приділяйте увагу <a href='https://www.ncbi.nlm.nih.gov/pubmed/31647273'>спілкуванню із родиною та друзями</a> &ndash; і, до речі, таким чином ви також додасте до їхнього щастя. Дружнє спілкування та спільна діяльність зміцнюють ваші стосунки і допомагають знаходити рішення багатьох проблем.</p><p><strong>Добрі справи.</strong> Ось те саме евдемонічне благополуччя (відчуття сенсу та мети) не просто рухає наш світ вперед, а <a href='https://www.nhs.uk/conditions/stress-anxiety-depression/give-for-mental-wellbeing/https://www.nhs.uk/conditions/stress-anxiety-depression/give-for-mental-wellbeing/'>робить щасливими</a> людей, які його таким чином рухають. Волонтерство, благодійна діяльність, звичка допомагати знайомим і незнайомим людям, прояви співпраці, <a href='https://www.ncbi.nlm.nih.gov/pubmed/15901215'>альтруїзму</a> та доброти <a href='https://www.ncbi.nlm.nih.gov/pubmed/12160756/'>активізують</a> у нашому мозку зони відповідальні за відчуття винагороди.</p><p>У деяких дослідженнях <a href='https://www.ncbi.nlm.nih.gov/pmc/articles/PMC3375233/'>встановлено</a>, що малюки, віком до 2 років виявляють більше щастя, коли дають-дарують щось комусь, ніж коли отримують. Власне переживання позитивних емоцій при даруванні є провідним механізмом для співпраці.</p><p><strong>Навчання</strong> . Коли ми навчаємося новому, ми отримуємо корисні знання та вміння, які відкривають нові можливості, а також підвищують нашу самооцінку.Тому звичка опановувати нове протягом всього життя <a href='https://www.nhs.uk/conditions/stress-anxiety-depression/learn-for-mental-wellbeing/'>пов'язана</a> із задоволеністю, оптимізмом та здатністю легше долати стрес.</p><p><strong>Усмішка.</strong> Якщо у вас є почуття гумору &ndash; використовуйте і практикуйте. Бо воно є одним з факторів <a href='https://www.ncbi.nlm.nih.gov/pubmed/21724041'>якості нашого життя</a>. Цікаво, що вимушена усмішка теж може бути корисна, адже у відповідь на звичні <<посміхальні>> рухи м'язів обличчя у мозку також <a href='https://www.ncbi.nlm.nih.gov/pubmed/18562330'>виробляються</a> <<молекули щастя>>. Однак не перестарайтеся із цим прийомом. Бо якщо з настроєм не так добре, а обов'язок вимагає імітації радощів, можна швидко емоційно виснажитися та навіть звалитися в депресію. Окрім того, наш емоційний інтелект доволі гарно ідентифікує фальшиву усмішку і навпаки сигналізує про тривогу. Усміхайтеся, коли вам того хочеться &ndash; і близьким, і не дуже.</p><p>А якщо ви медик, то обов'язково <a href='https://www.ncbi.nlm.nih.gov/pubmed/30700580'>усміхайтеся</a> своїм пацієнтам! Бо ваша усмішка зменшує тривожність пацієтів та підсилює їх довіру. Пацієнти, до яких усміхаються медики, ліпше переносять болісні маніпуляції і лікувальний процес вцілому. Також пацієнти схильні оцінювати професіоналізм таких медиків вище, у порівнянні із їх стриманішими колегами.</p><p><strong>Власні підходи до подолання стресу.</strong> Найчастіше це <a href='https://www.nhs.uk/conditions/stress-anxiety-depression/feel-better-and-happy/'>можуть бути</a> якісь ваші хобі. Те, що приносить задоволення, відволікає і захоплює. Це дозволяє переключатися та відпочивати, щоб згодом знову ефективно працювати та знаходити гарні рішення.</p><p><img src="../images/happiness800.jpg" alt="" /></p>
      </section>
    </main>

    <!-- Minimal theme switcher -->
    <script src="../js/minimal-theme-switcher.js"></script>
    </body>
  </html>
