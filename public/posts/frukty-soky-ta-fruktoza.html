<!DOCTYPE html>
<html lang="en">
  <head>
    <meta charset="utf-8">
    <meta name="viewport" content="width=device-width, initial-scale=1">
    <meta name="color-scheme" content="light dark">
    <title>Мікроб і я: Практичні знання з наукових джерел</title>
    <meta name="description" content="A pure HTML example, without dependencies.">

    <!-- Pico.css -->
    <!-- href="https://cdn.jsdelivr.net/npm/@picocss/pico@2.1.1/css/pico.min.css" -->
    <link rel="stylesheet" href="../css/pico.min.css">
  </head>

  <body>
    <!-- Header -->
    <header class="container">
       <!-- <hgroup>  -->
        <nav>
          <ul>
            <li><h1><a href="../index.html" class="contrast secondary">Мікроб і я</a></h1>
              <p>Мікроб і я: Практичні знання з наукових джерел</p>  </li>
          </ul>
          <ul>
            <li><a href="../index.html" class="contrast secondary">Публікації</a></li>
            <li><a href="../pro-mikrob-i-ya.html" class="secondary">Про нас</a></li>
            <li><a href="../kontakty.html" class="secondary">Контакти</a></li>
            <li>
              <details class="dropdown">
                <summary role="button" class="outline secondary">☀</summary>
                <ul>
                  <li><a href="#" data-theme-switcher="auto">Auto</a></li>
                  <li><a href="#" data-theme-switcher="light">Light</a></li>
                  <li><a href="#" data-theme-switcher="dark">Dark</a></li>
                </ul>
              </details>
            </li>
          </ul>
        </nav>
      <!-- </hgroup> -->
    
    </header>
    
    <main class="container">
      <section>
        <h1>Фрукти, соки та фруктоза</h1><p><strong>Фрукти vs кондитерські вироби</strong></p><p>Про користь фруктів нам приблизно відомо ще з дитинства, бо "вітаміни". У той же час, у фруктах справді міститься чимало цукрів. Тоді чим вони ліпші за інші солодощі?</p><p><a href='https://www.ncbi.nlm.nih.gov/pubmed/31451258'>Щонайменше</a>, трьома факторами:</p><p>Вміст води у фруктах - близько 90%, а в переважній більшості кондиторських виробів - до 5%;</p><p>Вміст цукрів у фруктах 10-15% (у фініках 65%), а в солодощах іноді більше 90%;</p><p>Присутність у фруктах інших цінних нутрієнтів, у тому числі, вітамінів, мінералів, антиоксидантів, а також клітковини, у той час, коли солодощі можуть ставати додатковим джерелом хіба що насичених та транс-жирів.</p><p><strong>Фрукти vs соки</strong></p><p>З одного боку, фруктові соки асоціюються у нас із "вітамінами-мінералами", з іншого &ndash; іноді туди додають "ложку дьогтю" у вигляді доданого цукру. Але навіть якщо це не якийсь там нектар із доданим цукром, у соках значно менше клітковини, аніж у фруктах, відповідно усі <a href='chomu-klitkovyna-v-ratsioni-tse-spravdi-vazhlyvo.html'>вигоди</a>, пов'язані із клітковиною, будуть вираженіші слабше. Окрім того, цукри із соків таким чином швидше і більше потрапляють у кров, спричинюючи отой осоружний стрибок.</p><p>У деяких дослідженнях <a href='https://www.ncbi.nlm.nih.gov/pubmed/23990623'>показано</a>, що споживання цільних фруктів асоційовано із зниженням ризику виникнення діабету другого типу, тоді коли споживання фруктових соків &ndash; навпаки із підвищенням ризиків виникнення діабету другого типу.</p><p>Національна служба здоров'я Великобританії <a href='https://www.nhs.uk/live-well/eat-well/the-eatwell-guide/'>рекомендує</a> обмежувати кількість споживаних фруктових соків та смузі до 150 мл на добу.</p><p><strong>Фрукти та маса тіла</strong></p><p>Останнім часом набуло популярності твердження, що фрукти є джерелом великої кількості простих цукрів і тому очікувано призводять до підвищення маси тіла.</p><p>Однак! Коли мова йде про так звані цільні, а не сушені чи консервовані фрукти, або фруктові соки, то на противагу цим факторам є інші фактори, яких більше, і які все ж перемагають: високий вміст води, клітковини та відсутність жирів. Фруктоза і справді не дає особливого відчуття насичення в силу своїх метаболічних особливостей, але це компенсує клітковина. Вітаміни, мінерали, антиоксиданти підвищують апоптоз в адипоцитах (це типу як переконують жирові клітини накласти на себе руки), знижують рівень оксидативного стресу та накопичення жирів. Окрім цього, сприяють зростанню кількості бактероїдів та актинобактерій у кишківнику, що асоційовано із зниженням маси тіла.</p><p>Тому <a href='https://www.ncbi.nlm.nih.gov/pmc/articles/PMC5084020/'>в загальному рахунку</a> споживання цільних фруктів асоційовано якраз із зниженням маси тіла. У той же час споживання великої кількості фруктових соків не є рекомендованим для певних вікових груп, особливо, дітей.</p><p><strong>Скільки їсти фруктів?</strong></p><p>Це залежить і від віку, і від статі, і від рівня фізичної активності. Згідно <a href='https://www.choosemyplate.gov/eathealthy/fruits'>рекомендацій</a> USDA, дорослим чоловікам, а також жінкам до 30 років рекомендовано споживання двох порцій фруктів на день, жінкам після 30 &ndash; півтори порції. Окремо винесені рекомендації для дітей та підлітків.</p><p>Уточнюється, що це рекомендації для людей із доволі невисокими рівнями фізичної активності.</p><p>Під однією порцією мається на увазі 1 склянка фруктового соку чи подрібнених фруктів, або ж півсклянки сушених фруктів.</p><p><strong>Фруктоза як доданий цукор</strong></p><p>Не заважаючи на те, що фрукти та фруктоза &ndash; красиві спільнокореневі слова, вживати її у надмірних кількостях не варто, як і вважати, що це краща альтернатива, а ніж звичайний цукор.</p><p>Додана фруктоза також відноситься до категорії доданих цукрів, має таку ж калорійність, як і глюкоза.</p><p>Зважаючи на низький глікемічний індекс фруктози (через повільніше всмоктування фруктози із кишківника), вона є популярним компонентом у діабетичному харчуванні. Однак це зовсім не значить, що її можна споживати в необмежених кількостях!</p><p>Метаболізм фруктози не залучає гормони насичення, тобто не дає нам відчуття ситості. А надмірне споживання фруктози <a href='https://www.ncbi.nlm.nih.gov/pubmed/28878197'>може призводити</a> до ожиріння печінки, накопичення вісцерального жиру та інших метаболічних порушень.</p><p><img src="../images/fruits800.jpg" alt="" /></p><p>Photo by <a href='https://unsplash.com/@cravethebenefits?utm_source=unsplash&utm_medium=referral&utm_content=creditCopyText'>Brenda Godinez</a> on <a href='https://unsplash.com/s/photos/fruits?utm_source=unsplash&utm_medium=referral&utm_content=creditCopyText'>Unsplash</a></p>
      </section>
    </main>

    <!-- Minimal theme switcher -->
    <script src="../js/minimal-theme-switcher.js"></script>
    </body>
  </html>
