<!DOCTYPE html>
<html lang="en">
  <head>
    <meta charset="utf-8">
    <meta name="viewport" content="width=device-width, initial-scale=1">
    <meta name="color-scheme" content="light dark">
    <title>Мікроб і я: Практичні знання з наукових джерел</title>
    <meta name="description" content="A pure HTML example, without dependencies.">

    <!-- Pico.css -->
    <!-- href="https://cdn.jsdelivr.net/npm/@picocss/pico@2.1.1/css/pico.min.css" -->
    <link rel="stylesheet" href="../css/pico.min.css">
  </head>

  <body>
    <!-- Header -->
    <header class="container">
       <!-- <hgroup>  -->
        <nav>
          <ul>
            <li><h1><a href="../index.html" class="contrast secondary">Мікроб і я</a></h1>
              <p>Мікроб і я: Практичні знання з наукових джерел</p>  </li>
          </ul>
          <ul>
            <li><a href="../index.html" class="contrast secondary">Публікації</a></li>
            <li><a href="../pro-mikrob-i-ya.html" class="secondary">Про нас</a></li>
            <li><a href="../kontakty.html" class="secondary">Контакти</a></li>
            <li>
              <details class="dropdown">
                <summary role="button" class="outline secondary">☀</summary>
                <ul>
                  <li><a href="#" data-theme-switcher="auto">Auto</a></li>
                  <li><a href="#" data-theme-switcher="light">Light</a></li>
                  <li><a href="#" data-theme-switcher="dark">Dark</a></li>
                </ul>
              </details>
            </li>
          </ul>
        </nav>
      <!-- </hgroup> -->
    
    </header>
    
    <main class="container">
      <section>
        <h1>Як вдало піти в сауну?</h1><p>Дослідники <a href='https://www.sciencedirect.com/science/article/abs/pii/S0033062019300763?via%3Dihub'>кажуть</a> про те, що вона таки знижує серцево-судинні ризики. Трохи парадоксально, але це той випадок, коли ти наче лежиш і нічого не робиш, але в цей час серцевий ритм зростає до 120-150 ударів на хвилину, що відповідає режиму помірної фізичної активності. Підвищене потовиділення сприяє зниженню тиску. Підвищення температури сприяє розширенню периферичних судин і покращує обмінні процеси у шкірі.</p><p>Однак, згідно <a href='https://www.sciencedirect.com/science/article/abs/pii/S0965229919300998?via%3Dihub'>опитувань</a>, люди ходять в сауну переважно не для того, аби "поправити сєрдєшко", а &ndash; за релаксом і для зниження відчуття стресу.</p><p>Респонденти також відмічали покращення сну в першу-другу ніч після відвідування сауни.</p><p>Один із дослідників цього питання <a href='https://www.webmd.com/heart/news/20180116/sauna-may-be-as-good-as-exercise-for-the-heart#1'>зазначає</a>, що чималу роль тут відіграє і вимушена свобода від девайсів &ndash; люди нарешті відриваються від своїх смартфонів та поринають у своєрідний медитативний стан.</p><p><strong>Коли ліпше не треба?</strong></p><p>Пацієнтам із нестабільною стенокардією, нещодавно перенесеним інфарктом міокарда, аортальним стенозом, неконтрольованою гіпертензією чи серцевою недостатністю рекомендується уникати сауни через підвищений ризик інсультів або раптової зупинки серця.</p><p>Те ж саме стосується і обливання холодною водою чи занурення у холодний басейн після перебування у сауні: у пацієнтів із нестабільними кардіоваскулярними станами такі заходи можуть спричинити аритмію та інші небезпечні наслідки. Якщо є сумніви, не варто пірнати з головою &ndash; при такому варіанті занурення ймовірність фатальних наслідків <a href='https://www.ncbi.nlm.nih.gov/pubmed/31102597'>зростає</a>.</p><p>Однак головним фактором фатальних завершень відвідування сауни є <a href='https://www.ncbi.nlm.nih.gov/pubmed/29926439'>вживання алкогольних напоїв</a>. Тому якщо при слові сауна у вас виникає стійка асоціація із радянськими фільмами, обережно, ви в групі ризику.</p><p>Також відомо, що підвищення температури при перебуванні в сауні може <a href='https://www.ncbi.nlm.nih.gov/pubmed/23411620'>знижувати</a> кількість сперматозоїдів та їх рухливість. Та <a href='https://www.health.harvard.edu/staying-healthy/saunas-and-your-health'>не варто</a> на таке покладатися і нехтувати контрацепцією. Однак якщо в планах поповнення в родині, можливо слід <a href='https://www.ncbi.nlm.nih.gov/pubmed/29731401'>врахувати</a> цей фактор.</p><p>Не варто відвідувати сауну і під час <a href='https://www.nhs.uk/common-health-questions/pregnancy/is-it-safe-to-use-a-sauna-or-jacuzzi-if-i-am-pregnant/'>вагітності</a>, особливо у перші 12 тижнів.</p><p>Якщо у вас немає вище перерахованих факторів і серцево-судинних негараздів, ви <a href='https://www.health.harvard.edu/staying-healthy/saunas-and-your-health'>можете</a> без проблем не зупиняючись вийти хоча б на 3-й поверх, ймовірно, що сама по собі сауна шкоди вам не зробить.</p><p><strong>Як піти в сауну і звідти повернутися?</strong></p><ul><li>Уникайте алкоголю і поганих компаній, які його можуть принести, та самі таким чином стати джерелом не спілкування і релаксу, а необхідності надавати першу допомогу;</li><li>Не сидіть в сауні більше <a href='https://www.health.harvard.edu/staying-healthy/saunas-and-your-health'>15-20 хв</a> за раз, і орієнтуйтеся на свої відчуття;</li><li>По можливості займайте горизонтальне положення, адже вертикальний градієнт зміни температури в сауні доволі відчутний, а гріти варто більше не голову, а все тіло;</li><li>Охолоджуйтеся після заходу повільно, не стрибайте головою вниз в басейн &ndash; то підвищення ризиків і для судин, і для самої голови у випадку травматизації;</li><li>Пийте достатню кількість води, це сприятиме кращому потовиділенню, захистить від дегідратації і можливих неприємних відчуттів &ndash; запаморочення, нудоти, тощо;</li><li>Використовуйте головний убір чи рушник &ndash; це захистить голову від перегрівання;</li><li>Користуйтеся тапочками, рушники та простирадлами, аби уникнути зайвих інфекційних ризиків, оберіть душ замість басейну, якщо його чистота викликає сумніви.</li></ul><p><img src="../images/sauna1000.jpg" alt="" /></p><p>Photo by <a href='https://unsplash.com/@karensphotoart?utm_source=unsplash&utm_medium=referral&utm_content=creditCopyText'>Karen Stahlros</a> on <a href='https://unsplash.com/s/photos/sauna?utm_source=unsplash&utm_medium=referral&utm_content=creditCopyText'>Unsplash</a></p>
      </section>
    </main>

    <!-- Minimal theme switcher -->
    <script src="../js/minimal-theme-switcher.js"></script>
    </body>
  </html>
