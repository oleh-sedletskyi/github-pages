<!DOCTYPE html>
<html lang="en">
  <head>
    <meta charset="utf-8">
    <meta name="viewport" content="width=device-width, initial-scale=1">
    <meta name="color-scheme" content="light dark">
    <title>Мікроб і я: Практичні знання з наукових джерел</title>
    <meta name="description" content="A pure HTML example, without dependencies.">

    <!-- Pico.css -->
    <!-- href="https://cdn.jsdelivr.net/npm/@picocss/pico@2.1.1/css/pico.min.css" -->
    <link rel="stylesheet" href="../css/pico.min.css">
  </head>

  <body>
    <!-- Header -->
    <header class="container">
       <!-- <hgroup>  -->
        <nav>
          <ul>
            <li><h1><a href="../index.html" class="contrast secondary">Мікроб і я</a></h1>
              <p>Мікроб і я: Практичні знання з наукових джерел</p>  </li>
          </ul>
          <ul>
            <li><a href="../index.html" class="contrast secondary">Публікації</a></li>
            <li><a href="../pro-mikrob-i-ya.html" class="secondary">Про нас</a></li>
            <li><a href="../kontakty.html" class="secondary">Контакти</a></li>
            <li>
              <details class="dropdown">
                <summary role="button" class="outline secondary">☀</summary>
                <ul>
                  <li><a href="#" data-theme-switcher="auto">Auto</a></li>
                  <li><a href="#" data-theme-switcher="light">Light</a></li>
                  <li><a href="#" data-theme-switcher="dark">Dark</a></li>
                </ul>
              </details>
            </li>
          </ul>
        </nav>
      <!-- </hgroup> -->
    
    </header>
    
    <main class="container">
      <section>
        <h1>Чому клітковина в раціоні – це справді важливо?</h1><p>Як не дивно, єдиного визначення клітковини наразі немає. Різні джерела і дослідники вкладають в це слово різну суть. Іншою популярною назвою є "дієтичні волокна", як переклад із західних джерел (diet fiber). Якщо спрощено для нас, споживачів, клітковина, або ж дієтичні волокна &ndash; це ті рослинні полісахариди, які ми, люди, не можемо перетравити, бо не маємо відповідних ферментів. Хіміки педантично додали б ремарку, що це полісахариди із кількістю цукрів 10 і більше у ланцюзі. Однак на етикетках харчових продуктів у розділ "клітковина" включають також і олігосахариди, які мають до 10 залишків цукру у ланцюзі.</p><p>Отож по порядку. Першими згадками про важливість клітковини в раціоні можна вважати спостереження <strong>Гіппократа</strong>: "при споживанні цільнозернового хлібу кількість фекалій є більшою, ніж при споживанні хлібу із рафінованого борошна" &ndash; таким чином наголошуючи на важливості "відходів" виробництва борошна для профілактики закрепів.</p><p>Через майже дві тисячі років за те все взялися хіміки і прокласифікували як клітковину, все те, що залишається від рослинки в пробірці після дії розчинів кислот та лугів. Також навели тааку розгорнуту клаксифікацію, що очі не можуть "нарадіти"! Бажаючих насолодитися сповна &ndash; запрошуємо <a href='https://www.sciencedirect.com/science/article/pii/S1021949816301429#bib2'>сюди</a> або <a href='https://www.ncbi.nlm.nih.gov/pmc/articles/PMC3614039/'>сюди</a>.</p><p>Ми ж обмежимося тим, що розрізняють так звану <strong>розчинну і нерозчинну</strong>клітковину.</p><p>Вони відрізняються насамперед власне своєю здатністю розчинятися чи не розчинятися у воді, і відповідно &ndash; деякими ефектами при їх споживанні.</p><p>Класичними прикладами <strong>розчинної</strong>клітковини є пектин, камеді (ні, це не про квартал), слиз. Перші дві назви Ви точно бачили в складі яких-небуть десертів (гуарова камедь). Разом із водою пектин чи камедь утворюють такі собі драглі і використовуються у виробництві харчових продуктів як загусники. До речі, також продають таке і як БАДи, але вже трохи за іншою ціною. А приклад розчинної клітковини &ndash; слизу можуть спостерігати любителі насіння льону.</p><p>Розчинна клітковина не перетравлюється нашими ферментами, але охоче споживається бактеріями нашого кишківника.</p><p><strong>Нерозчинна</strong> клітковина найчастіше представлена целюлозою, геміцелюлозою, лігніном. Вона не розчиняється у воді, не утворює гелю, як розчинна, а також не перетравлюється більшістю наших мікроорганізмів. А от, наприклад, мікробіота термітів вміє розщеплювати целюлозу &ndash; і для себе, і для своїх прудких господарів, що дозволяє цим комахам так хвацько трощити деревину. Тому "дисбіоз" для термітів &ndash; то загроза голодної смерті.</p><p><strong>Вона працює</strong></p><p>Гіппократ справді був правий, клітковина рятує нас від <strong>закрепів.</strong> Організм ретельно все намагається витягнути із спожитої їжі, натомість скидаючи в кишківник деякі продукти обміну. І щоб вони звідтіля успішно виводилися потрібен носій. Таким носієм і є клітковина &ndash; ота сама нерозчинна. Окрім того, вона слугує таким собі <strong>тренажером</strong> для стінок нашого кишківника, підтримуючи його тонус та ... здійснюючи <strong>профілактику утворення дивертикул</strong> . Це такі кишені, які можуть з'являтися у кишківнику, і згодом закупорюватися та запалюватися. За <a href='https://www.ncbi.nlm.nih.gov/pmc/articles/PMC3174080/'>статистикою</a> близько половини людей за 60 вже мають в кишківниках дивертикули, із них в 10-25% розвивається неприємний і небезпечний для життя дивертикуліт. Однак наведена статика стосується "прогресивного західного суспільства", яке бачить клітковину частіше в баночках з БАДами, а не на обідньому столі. Серед жителів країн Африки та Азії дивертикули зустрічаються у менше 1 % населення.</p><p>Як би там не було, останні <a href='https://www.ncbi.nlm.nih.gov/pubmed/31037341'>метааналізи</a> на цю тему стверджують, що споживання 30 г клітковини на день на 40% знижує шанси заробити собі лабіринти в кишківнику.</p><p>Споживання клітковини також <strong>сприяє відчуттю ситості</strong>, адже воно формується далеко не лише зростанням рівня глюкози в крові, а й, наприклад, ступенем розтягнутості шлунку. Саме тому при постійному переїданні нам важко наїстися меншою порцією (спокійно &ndash; до певної міри цей процес зворотній). Клітковина ж технічно &ndash; надає їжі об'єму та "переконує" стінки нашого шлунку, що ми вже ситі. Ну і цілком очікувано, що клітковина в раціоні є чудовою профілактикою зайвої ваги.</p><p>Споживання клітковини <strong><a href='https://www.ncbi.nlm.nih.gov/pubmed/16633129'>с</a></strong> <strong><a href='https://www.ncbi.nlm.nih.gov/pubmed/16633129'>прияє</a> зниженню рівня холестерину</strong>. І відбувається це, як мінімум, у три способи. По-перше, будучи ефективним сорбентом, вона просто вбирає в себе частину нутрієнтів і це дуже важливо, коли їх в надлишку. Тому й рекомендовано уникати надто жирної їжі, а якщо вже її споживати, то з гарною порцією салату. По-друге, за рахунок тієї ж сорбційної здатності клітковина зменшує реабсорбцію жовчних кислот із кишківника, таким чином змушуючи нас синтезувати їх заново та використовувати на це запаси холестерину, який би за інших обставин плавав би в нашій крові. А, по-третє, наша мікробіота за наявності клітковини синтезує коротколанцюгові жирні кислоти (short chain fatty acids SCFA), які потрапляють в кровоток та знижують синтез холестерину у печінці.</p><p>Ну і, звісно, про мікробіоту: розчинна клітковина та олігосахариди &ndash; відмінний <strong>харч для наших бактерій</strong> , а саме для тих їх видів, які є для нас дружніми. Споживання клітковини асоційовано із збільшенням <strong>різноманіття кишкового мікробіому</strong>, а це, в свою чергу, впливає на його стабільність в буремні часи прийому антибіотиків чи дії стресу.</p><p>Також <a href='https://www.ncbi.nlm.nih.gov/pmc/articles/PMC6340974/'>показано</a>, що низький ступінь різноманіття кишкової мікробіоти корелював із вищим <strong>індексом маси</strong> тіла та <strong>запальними процесами у кишківнику</strong>.</p><p>Як ми вже <a href='kyshkova-mikrobiota-retsept-metelykiv-v-zhyvoti.html'>писали</a> раніше, вже згадані вище SCFA є <strong>харчем для епітеліальних клітин кишківника</strong> , а також сигнальними молекулами для ентероепітеліальних клітин, які синтезують нам "<strong>гормони щастя</strong> ". Також ці SCFA впливають на <strong>т-клітинну ланку нашої імунної системи</strong> та проявляють таким чином <strong>протизапальну дію</strong> на місцевому рівні.</p><p>Всі ці численні ефекти справді дозволяють говорити про отой весь рослинний жмих як про панацею місцевого масштабу &ndash; тут тобі і <strong>профілактика серцево-судинних захворювань</strong> , і <strong>кишкових недуг</strong> , ще й <strong>настрій покращується</strong>.</p><p><strong>Тепер про практичне: скільки і чого їсти?</strong></p><ul><li>Овочі-фрукти-зелень-цільнозернові &ndash; побільше.</li><li>Не варто зациклюватися на розчинній-нерозчинній клітковині. Як одна, так і інша потрібні нам однаковою мірою.</li><li>Помірна термічна обробка не "вбиває" клітковину, однак іноді змінює співвідношення розчинної та нерозчинної на користь першої. Справедливо сказати, що розчинна клітковина частково йде у водний розчин при варінні. Це не так страшно, якщо Ви варите борщ, але якщо відварюєте овочі і воду зливаєте, то приготування на парі &ndash; саме воно.</li><li>Про клітковину "з баночок": якщо обирати між відсутністю клітковини в раціоні та "баночкою" &ndash; звісно ліпше хоч щось. Але натомість споживання саме продуктів харчування, що містять клітковину &ndash; це не лише збалансованіше та набагато дешевше, а й також джерело інших цінних нутрієнтів - білків, жирів, вітамінів та мікроелементів.</li><li><a href='https://www.accessdata.fda.gov/scripts/InteractiveNutritionFactsLabel/factsheets/Dietary_Fiber.pdf'>Рекомендовані</a> норми вживання клітковини близько 25 г на добу (виходячи із раціону 2000 ккал). Для прикладу, одне яблуко, банан, апельсин чи морквина містять 2-4 г клітковини залежно від розміру. Таблиці із вмістом клітковини в різних продуктах &ndash; <a href='https://www.med.umich.edu/mott/pdf/mott-fiber-chart.pdf'>тут</a> і <a href='https://ndb.nal.usda.gov/ndb/nutrients/report/nutrientsfrm?max=25&offset=0&totCount=0&nutrient1=291&nutrient2=&nutrient3=&subset=0&sort=c&measureby=m'>тут</a>.</li></ul><p>Вітаємо, Ви це дочитали! А зараз "зроби паузу &ndash; з'їж ..." яблучко! :)</p><p><img src="../images/apple_300.jpg" alt="" /></p>
      </section>
    </main>

    <!-- Minimal theme switcher -->
    <script src="../js/minimal-theme-switcher.js"></script>
    </body>
  </html>
