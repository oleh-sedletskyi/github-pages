<!DOCTYPE html>
<html lang="en">
  <head>
    <meta charset="utf-8">
    <meta name="viewport" content="width=device-width, initial-scale=1">
    <meta name="color-scheme" content="light dark">
    <title>Мікроб і я: Практичні знання з наукових джерел</title>
    <meta name="description" content="A pure HTML example, without dependencies.">

    <!-- Pico.css -->
    <!-- href="https://cdn.jsdelivr.net/npm/@picocss/pico@2.1.1/css/pico.min.css" -->
    <link rel="stylesheet" href="../css/pico.min.css">
  </head>

  <body>
    <!-- Header -->
    <header class="container">
       <!-- <hgroup>  -->
        <nav>
          <ul>
            <li><h1><a href="../index.html" class="contrast secondary">Мікроб і я</a></h1>
              <p>Мікроб і я: Практичні знання з наукових джерел</p>  </li>
          </ul>
          <ul>
            <li><a href="../index.html" class="contrast secondary">Публікації</a></li>
            <li><a href="../pro-mikrob-i-ya.html" class="secondary">Про нас</a></li>
            <li><a href="../kontakty.html" class="secondary">Контакти</a></li>
            <li>
              <details class="dropdown">
                <summary role="button" class="outline secondary">☀</summary>
                <ul>
                  <li><a href="#" data-theme-switcher="auto">Auto</a></li>
                  <li><a href="#" data-theme-switcher="light">Light</a></li>
                  <li><a href="#" data-theme-switcher="dark">Dark</a></li>
                </ul>
              </details>
            </li>
          </ul>
        </nav>
      <!-- </hgroup> -->
    
    </header>
    
    <main class="container">
      <section>
        <h1>Що за звір – кефір?</h1><p><strong>Хто там?</strong></p><p>У складі кефіру &ndash; <a href='https://www.ncbi.nlm.nih.gov/pmc/articles/PMC7074874/'>до 50 різних видів</a> молочнокислих бактерій, оцтовокислих бактерій, а також дріжджі (ви ж не боїтеся дріжджів? Якщо раптом так, то ось <a href='komu-naspravdi-potriben-bezdrizhdzhovyi-khlib.html'>тут</a> про них більше).</p><p>Найчастішими резидентами вашої склянки апетитного напою є <em>Lactobacillus kefiranofaciens, L. kefiri, L. helveticus, Lactobacillus buchneri, Lactococcus lactis Acetobacter, Leuconostoc sp. Enterococcus sp., Sacharomyces cerevisiae, Dekkera anomalus.</em></p><p>У процесі виготовлення та зберігання кефіру розгортається справжня літописна історія: спочатку одні групи мікроорганізмів переважають, потім інші. Наприклад, на ранній стадії один із видів лактобацил (<em>Lb. kefiranofaciens)</em> кількісно переважає над усіма іншими, а вкінці "перемагають" леуконостоки<em>(L. mesenteroides),</em> які надають продукту <em>більшої густоти та ароматності.</em> Тому <em>залежно від свого "віку", кефір може бути більш чи менш кислим, густим та ароматним.</em></p><p><strong>Загадки мікробних "пірамід"</strong></p><p>Ще одне чудо кефірної мікробіології &ndash; <em>кефірне зерно</em>. Воно має неправильну форму цвітної капусти, яка складається з численних порожнистих кулястих структур із діаметром 2-9 мм. Ці кульки утворюють багатогранну мережеву структуру. Їх матриця складається із екзополісахаридів (переважно &ndash; кефірану), а також із білків та залишків мікробних клітин.</p><p>Цікаво, що поки так і не вивчено механізм формування такого стабільного консорціуму, який зберігає свою функціональність нескінченно довго. І поки що всі спроби генерувати нове кефірне зерно при будь-якому бродінні сумішей чистих заквасок не увінчалися успіхом.</p><p>Наразі <a href='https://onlinelibrary.wiley.com/doi/abs/10.1111/1471-0307.12473'>вважається</a>, що молочнокислі та оцтовокислі бактерії відповідальні за продукцію полісахаридів і біоплівки, а дріжджі власне вибудовують цю складну сітку.</p><p><strong>Бонуси співпраці</strong></p><p>Кефір &ndash; доволі стабільна і сильна мікробна спільнота. І це забезпечується завдяки вельми <a href='https://www.ncbi.nlm.nih.gov/pmc/articles/PMC7074874/'>ефективній співпраці її учасників</a>.</p><p><em>Взаємодія кефірних мікроорганізмів між собою</em> сприяє <a href='https://www.ncbi.nlm.nih.gov/pubmed/25846337/'>підвищенню їх стресостійкості та життєздатності.</a> Наприклад, показано що <em>S. cerevisiae</em> (дріжджі) можуть істотно підвищувати життєздатність пробіотичного штаму <em>Lb. rhamnosus</em> HN001 в умовах підвищеної кислотності.</p><p>А бути разом для <a href='https://www.ncbi.nlm.nih.gov/pubmed/23872557/'>дріжджів (<em>S. cerevisiae)</em> і болгарської палички <em>(Lb. delbrueckii)</em></a> означає краще переносити такі негаразди і як низькі значення рН, і присутність у середовищі етанолу. <em>Lb. kefiranofaciens</em> у присутності дріжджів охочіше <a href='https://www.ncbi.nlm.nih.gov/pubmed/16233522/'>продукують</a> свій "фірмовий" екзополісахарид кефіран.</p><p>Інший чудовий приклад допомоги один одному &ndash; <em>утилізація молочної кислоти дріжджами</em>. Ми знаємо, що <em>молочнокислі бактерії з'їдають лактозу у молоці та продукують молочну кислоту</em> (тому, власне, вони й мають таку назву &ndash; молочнокислі). Але по мірі накопичення в середовищі продуктів метаболізму, молочнокислим бактеріям поволі стає зле. Цікаво, що проблема навіть не в закисленні середовища, а саме в молочній кислоті, бо при експериментальному додаванні в середовище лужного розчину та корекції таким чином рН лактобацилам від того не легшало. Але тут їм на допомогу приходять <em>дріжджі, які не вміють їсти лактозу, але можуть використовувати як джерело вуглецю &ndash; молекули лактату.</em> Таким чином, концентрація молочної кислоти падає, молочнокислі бактерії знову в тонусі і далі розмножуються, і дріжджі при цьому також ситі. Зі свого боку, дріжджі ще й підкидають молочнокислим бактеріям смаколики &ndash; деякі <em>вітаміни, фактори росту та незамінні амінокислоти</em> . Особливо цікавим є те, що вони іноді це роблять <em>лише в присутності один одного!</em></p><p>Інший приклад тісної та взаємовигідної співпраці &ndash; болгарська паличка і термофільний стрептокок, які знаходять спільну мову не лише у складі класичного йогурту, а й у кефірі &ndash; співпроживання разом, дозволяє їм легше та <a href='https://www.ncbi.nlm.nih.gov/pubmed/20078865/'>ефективніше споживати пептиди.</a></p><p>На перший погляд, це все схоже на ідилію, та іноді тут можуть розгортатися і майже свого роду політичні ігрища. Наприклад, <em>Lb. kefiranofaciens</em> охоче дружить і підтримує леуконостоки, і лактококи, але чомусь пригнічує іншу лактобацилу &ndash; <em>L. kefiri.</em></p><p>Так само і деякі дріжджі лояльно ставляться до інших учасників спільноти, але <a href='https://www.ncbi.nlm.nih.gov/pmc/articles/PMC7074874/'>бувають вороже налаштованими</a> по відношенню до своїх родичів.</p><p><strong>Кефір для нас</strong></p><p>Красиві історії про життя кефірної мікроцивілізації &ndash; то добре і цікаво, але як в плані впливу кефіру на наш макроорганізм?</p><p>І тут наче <a href='https://www.ncbi.nlm.nih.gov/pubmed/28222814'>все гарно</a>.</p><p>Як і інші кисломолочні напої, кефір має значно меншу кількість лактози, ніж молоко. Тому він <b><i>гарно переноситься людьми, які мають лактазну недостатність</i></b>.</p><p>Широкий спектр органічних кислот, та бактеріоцини мають <strong>протимікробну активність</strong> по відношенню до широкого спектру патогенів &ndash; сальмонел, стафілококів, протеїв, лістерій і кандід. Деякі автори, оцінюючи отримані результати, навіть вважають їх порівнюваними із антибактеріальною дією пеніциліну чи гентаміцину!</p><p>Навіть розведений кефір пригнічує споруляцію пліснявих грибів &ndash; аспергіл (а відповідно і продукцію афлактосину), що дозволило використовувати цю чудову мікробну асоціацію як природний консервант. А органічні кислоти кефіру ще й переводять афлатоксин у менш токсичну форму. (Але, про всяк випадок &ndash; то не є закликом запивати цвілий хліб кефіром. Нагадуємо, що продукти із пліснявою взагалі не варто споживати в їжу!)</p><p>Дослідження на тваринах також показують, що споживання кефіру <strong>збільшує популяцію молочнокислих бактерій у кишковій мікробіоті і зменшує кількість ентеробактерій та клостридій</strong>.</p><p>Півтора місяці в режимі склянки кефіру щодня <strong>знижує запальні маркери у крові,</strong> підвищення яких, як відомо, має місце при багатьох хронічних хворобах.</p><p>Регулярне споживання кефіру <strong>гарно впливає на рівень цукру в крові</strong> і може бути корисним як додаткова терапія у запобіганню діабету (у дослідженнях позитивні ефекти спостерігалися при вживанні 600 мл продукту протягом 8 тижнів).</p><p>Кефір допомагає нашому кишківнику реактивніше позбавлятися від вчорашньої вечері (піддослідні, що вживали по 500 мл щодня упродовж місяця, відмітили істотне <strong>покращення симптомів закрепу</strong>).</p><p>А ще споживання кефіру може бути одним із профілактичних засобів <strong>проти розвитку карієсу</strong>. Регулярне вживання навіть невеликих кількостей кефіру (по 100 мл щодня впродовж двох тижнів) результувало у пригніченні розвитку стрептококів, помічених в каріозних ураженнях зубів.</p><p>Також дослідники відмічають, що регулярне споживання кефіру <strong>може знижувати ризики виникнення колореатального раку</strong>. У дослідах на тваринах споживання кефіру дещо знижувало ріст пухлин, підвищувало рівень імуноглобулінів А та допомагало відновленню слизової кишківника тварин після експериментального опромінення. <br /></p><p>А як щодо намаститися кефіром після того, як перележали на сонці? Знову ж таки, в експерементах над тими бідолашними тваринами було показано, що кефір має <strong>непогані загоюючі та протимікробні властивості по відношенню до шкіри.</strong> Однак на сонці ліпше ж таки не смажитися.</p><p><strong>Чого робити не варто?</strong></p><p>Кефіру нерідко приписують трохи магічні властивості в плані схуднення. І справді, якщо у своєму раціоні бургер замінити на кефір, то магія відбудеться. Однак не варто <strong>надто захоплюватися і влаштовувати собі розвантажувальні дні на кефірі!</strong></p><p>І кефір, і шлунковий сік мають низьке значення рН. Не отримуючи іншої їжі, наш бідний голодний шлунок ще більше продукує соку і перетравлює свою власну слизову оболонку. Вона, звісно, намагається відновлюватися, однак радощів від того не так багато. Звісно, ви схуднете, однак ще й за рахунок того, що їсти нічого не зможете.</p><p>Тому, як то кажуть, споживаймо відповідально і нехай пребуде з вами кефірний дзен!</p><p><img src="../images/kefir.jpg" alt="" /></p>
      </section>
    </main>

    <!-- Minimal theme switcher -->
    <script src="../js/minimal-theme-switcher.js"></script>
    </body>
  </html>
