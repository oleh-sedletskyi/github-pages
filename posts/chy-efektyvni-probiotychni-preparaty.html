<!DOCTYPE html>
<html lang="en">
  <head>
    <meta charset="utf-8">
    <meta name="viewport" content="width=device-width, initial-scale=1">
    <meta name="color-scheme" content="light dark">
    <title>Мікроб і я: Практичні знання з наукових джерел</title>
    <meta name="description" content="A pure HTML example, without dependencies.">

    <!-- Pico.css -->
    <!-- href="https://cdn.jsdelivr.net/npm/@picocss/pico@2.1.1/css/pico.min.css" -->
    <link rel="stylesheet" href="../css/pico.min.css">
  </head>

  <body>
    <!-- Header -->
    <header class="container">
       <!-- <hgroup>  -->
        <nav>
          <ul>
            <li><h1><a href="../index.html" class="contrast secondary">Мікроб і я</a></h1>
              <p>Мікроб і я: Практичні знання з наукових джерел</p>  </li>
          </ul>
          <ul>
            <li><a href="../index.html" class="contrast secondary">Публікації</a></li>
            <li><a href="../pro-mikrob-i-ya.html" class="secondary">Про нас</a></li>
            <li><a href="../kontakty.html" class="secondary">Контакти</a></li>
            <li>
              <details class="dropdown">
                <summary role="button" class="outline secondary">☀</summary>
                <ul>
                  <li><a href="#" data-theme-switcher="auto">Auto</a></li>
                  <li><a href="#" data-theme-switcher="light">Light</a></li>
                  <li><a href="#" data-theme-switcher="dark">Dark</a></li>
                </ul>
              </details>
            </li>
          </ul>
        </nav>
      <!-- </hgroup> -->
    
    </header>
    
    <main class="container">
      <section>
        <h1>Чи ефективні пробіотичні препарати?</h1><p>Практично кожен науковий і не дуже огляд на тему пробіотиків починаються із згадок про <strong>Іллю Мечникова</strong> (і ми зробимо те ж саме), який вперше заговорив про йогурти та лактобацили як можливе пояснення довгожительства регіону Болгарії. А в 73-му з подачі канадського уролога <strong>Ендрю Брюса</strong> науковці та медики масштабно заговорили про пробіотики вагінального призначення. Якесь зібране до купи визначення пробіотикам дав <strong>Рой Фуллер</strong> у 1989, назвавши їх "<em>живими мікроорганізмами, які при вживанні в адекватних кількостях здійснюють позитивний ефект на макроорганізм, покращуючи баланс кишкової мікробіоти</em>". Ось десь так варто розуміти це магічне слово "пробіотик".</p><p>Сучасний світ пробіотиків ступив далеко за межі "лактобацил-біфідобактрій" як у видовому різноманітті, так і в області застосування. Окрім традиційних йогуртів, квашеної капусти та пігулок з лактобацилами після курсу антибіотиків, існують вагінальні пробіотики, засоби догляду за шкірою, чи, наприклад, морозиво або ж навіть миючі засоби для догляду за оселею. Справедливо зауважити, що "пробіотичність" деякої такої продукції &ndash; не більше як фантазії маркетологів, що іноді зі шкіри лізуть, аби бути в тренді. Але, не без правди &ndash; поряд із просто "трендовими фішками" є й засоби, які справді мають ефективність.</p><p>У цьому невеличкому огляді &ndash; те, що стосується <strong>пробіотичних препаратів, які мандрують до нашого кишківника.</strong></p><p>Говорячи про сучасні пробіотичні препарати, треба сказати, що переважна їх більшість включає в себе молочнокислі бактерії та біфідобактерії. Однак бувають і препарати на основі <strong>спорових</strong> мікроорганізмів (бактерії роду <em>Bacillus</em> ), <strong>дріжджів</strong> та навіть <strong>кишкової</strong> <strong>палички</strong> . Спорові пробіотики та деякі дріжджі проявляють виражений <strong>антагонізм</strong> по відношенню до багатьох кишкових інфекцій і тому часто є чудовою <strong>альтернативою антибіотикотерапії.</strong></p><p><strong>Як "вони" це роблять?</strong></p><p>Пробіотичний ефект може реалізуватися багатьма шляхами. І, чесно сказати, далеко не всі механізми наразі з'ясовані та продовжують бути предметом палких суперечок між дослідниками. Найчастіше говорять про<strong>антагоністичну дію пробіотичних штамів</strong> &ndash; вони продукують молочну кислоту та антимікробні речовини (дуже різні: від різноманітних пептидів до антибіотичних речовин типу нізину, або ж просто пероксиду водню). Тобто все відбувається, <em>як у традиційному американському фільмі</em>: всесвіт (кишківник) потерпає від поганців (якогось стафілокока чи іншого патогенного чи умовно патогенного мікроба), але приходять хороші хлопці (пробіотики) і перемагають поганців (а протимікробні пептиди &ndash; типу як гранати). Або ж настає апокаліпсис (прийом антибіотиків), а після нього смутні повоєнні часи (антибіотико-асоційована діарея), де "хороші розумні хлопці" (пробіотики) знову будують хмарочоси (відновлюють наш "кишковий добробут").</p><p>Окрім того, деякі пробіотичні мікроби вміють синтезувати купу таких собі <strong>молекулярних "ключиків"</strong> , які можуть налаштовувати роботу нашого організму на потрібний лад, наприклад, зменшувати прояв алергічної реакції чи запалення. Або ж включають свої <strong>ферменти</strong> і, наприклад, розщеплюють холестерин, який не повертається із кишківника у наш кровообіг.</p><p>На сьогодні є дискурс про те, чи такі ефекти завжди спричинені саме грунтовною зміною нашого мікробіому. Бо багато досліджень справді говорять про відсутність змін видового складу мікробіому при вживанні пробіотичних препаратів. Також є <a href='https://www.mdpi.com/2076-2607/7/4/104/htm'>дослідження</a>, які говорять про те, що зміни, які стаються, мають місце в тонкому кишківнику, а не в досліджуваній аліквоті "на виході", яку ми звикли нести на аналіз.</p><p>Існує також думка, що лікувальний ефект може здійснюватися саме за <strong>рахунок тимчасової дії метаболітів бактерій</strong>, що застосовуються, і що цього достатньо для налагодження мікробного гомеостазу.</p><p>Ну і, звісно, пробіотики схильні <strong>заповнювати звільнені екологічні ніші</strong> в нашосму кишківнику після дії антибіотиків, що само собою запобігає розвитку інших патогенних мікроорганізмів.</p><p><strong>Ефективні чи не дуже?</strong></p><p>Невдалий заголовок однієї із <a href='https://www.bbc.com/news/health-45434753'>статтей</a>, опублікованої BBC, де пробіотики було названо 'quite useless' (на основі лише одного дослідження, у ході якого виявлено, що далеко не всі і далеко не завжди пробіотичні штами приживаються у кишківнику пацієнтів), додало масла у вогонь на хвилі холівару за доказову медицину і тренду скептицизму.</p><p><em>По-перше</em>, як ми вже щойно згадували, ефективність пробіотичних препаратів може не завжди безпосередньо залежати від їх "прописки" в наших кишківниках.</p><p><em>По-друге</em>, наші кишкові мікробіоми дуже різні і справді не завжди радо зустрічають новоприбулих гостей із "хлібом-сіллю" та готові ділитися з ними житлом та харчем.</p><p>А, <em>по-третє</em> , <strong>говорити, що всі пробіотики неефективні, або також що всі ефективні &ndash; все одно, що сказати, що всі люди добрі, або всі люди злі. Бо це живі організми. Як і ми.</strong></p><p>Далеко не всі використовувані штами у пробіотичних препаратах є однаково потужними та взагалі дослідженими. За детальними масштабними дослідженнями стоять масштабні витрати. Пересічний мінімальний спектр таких досліджень включає <em>ідентифікацію, дослідження безпечності на тваринах</em> (привіт зоозахисникам)<em>та людях, здатність виживати в умовах шлунково-кишкового тракту, здатність адгезуватися до епітеліальних клітин та проявляти хоч якусь антагоністичну активність хоч до якихось патогенних мікробів, а також - оптимізацію процесів напрацювання біомаси та виживання мікробних клітин в умовах висушування протягом терміну зберігання</em> . Ось це все вже тягне на чималий бюджет. Додаємо сюди <em>клінічні дослідження ефективності при діареях різної етіології у різних вікових груп, алергіях, підвищеному холестерині та інших бажаних випадках, аналіз на відсутність мобільних генів антибіотикорезистентності</em>, і отримаємо бюджет якоїсь невеличкої острівної держави. Відповідно, далеко не кожна упаковка пробіотичного препарату справді містить всебічно досліджені штами із доказаною ефективністю.</p><p>Тому <strong>пробіотик від пробіотика дуже відрізняється &ndash; і за складом, і за ефективністю.</strong></p><p><strong>Що кажуть наукові дослідження?</strong></p><p>Традиційно пробіотики успішно застосовуються при кишкових негараздах різної етіологі, в тому числі, при інфекційних захворюваннях та антибіотикотерапії. <a href='https://www.ncbi.nlm.nih.gov/pubmed/31039287'>Аналіз тридцяти трьох досліджень</a> (~6 тис пацієнтів) показав <strong>помірний протективний ефект пробіотиків при антибіотикоасоційованих діареях</strong> , а також скорочення її тривалості при застосуванні в дозах більше 5 &#42;10<sup>9</sup><sup>).</sup> Особливо успішними є <a href='https://www.ncbi.nlm.nih.gov/pubmed/29511547/'>результати</a> широко відомого штаму <b><i>Lactobacillus rhamnosus GG</i></b> (LGG). Цікаво, що при діареях, спричинених Clostridium difficile найефективнішими були препарати, що містили лактобацили <b><i>Lactobacillus casei<em>.****Дріжджі<strong> </i></b>Sacharomyces boulardii</em> , та лактобацили виду <em>Lactobacillus</em> reuteri</strong> теж <a href='https://www.ncbi.nlm.nih.gov/pmc/articles/PMC6444557/'>визнаються</a>як <strong>ефективні</strong> при антибіотикоасоційованих діареях.</p><p><strong><a href='https://www.ncbi.nlm.nih.gov/pmc/articles/PMC6444557/'>Суперечливі</a></strong> <strong><a href='https://www.ncbi.nlm.nih.gov/pmc/articles/PMC6444557/'>дані</a> про ефективність пробіотиків при запальних хворобах кишківника</strong> (Inflammatory bowel disease (IBD)). Хоч деякі пробіотики вели до <strong>ремісії у випадку виразкового коліту</strong> , автори огляду <strong>не схильні очікувати на істотне покращення при застосування пробіотиків у випадку хвороби Крона.</strong></p><p><a href='https://www.sciencedirect.com/science/article/pii/S0140673600042598'>Показано</a><strong>ефективність штаму <em>Lactobacillus rhamnosus GG*** (LGG) у </strong>запобіганні атопічного дерматиту при прийому вагітними та в перші півроку &ndash; немовлятами<strong>. Цей<a href='https://www.ncbi.nlm.nih.gov/pubmed/16197582/'>захисний ефект</a> мав доволі </strong>пролонговану дію.**Однак, справедливо сказати, що така гарна чітка картина була лише у дослідженнях дії штаму </em>Lactobacillus rhamnosus* GG (LGG), <a href='https://www.ncbi.nlm.nih.gov/pubmed/28932705/'>метааналіз</a> ефективності ширшої вибірки пробіотичних штамів не показав існування загального однозначного лікувального ефекту.</p><p><a href='https://www.ncbi.nlm.nih.gov/pubmed/31025225'>Аналіз 22 досліджень</a> (більше 3 тис пацієнтів) показав <strong>неефективність пробіотиків при закрепах у дітей.</strong></p><p><a href='https://www.ncbi.nlm.nih.gov/pmc/articles/PMC6444557/'>Аналіз 25 досліджень</a> із залученням більше 4 тис пацієнтів демонструє справді високий рівень <strong>ефективності пробіотиків</strong> при застосуванні у <strong>недоношених немовлят</strong> (менше 37 тижнів та менше 2500 г). Це відображалося на <strong>скороченні ентерального вигодовування та ефективнішому наборі маси</strong> . А також спостерігався <strong>виражений протективний ефект</strong> пробіотиків у запобіганні розвитку <strong><a href='https://www.ncbi.nlm.nih.gov/pmc/articles/PMC5844696/'>некротичного ентероколіту</a></strong> та <a href='https://www.ncbi.nlm.nih.gov/pmc/articles/PMC5844696/'>сепсису</a>.</p><p><a href='https://www.ncbi.nlm.nih.gov/pubmed/27723762'>13 досліджень</a> із залученням більше 2 тис пацієнтів показують <strong>підвищення ефективності антихелікобактерної терапії</strong>при поєднанні її із вживанням пробіотиків. У дослідженнях навіть вказується на деяку видоспецифічність отриманої ефективності.</p><p>Чимало <a href='https://www.ncbi.nlm.nih.gov/pubmed/27723762'>гарних результатів</a> було отримано, застосовуючи <strong>пробіотичні препарати в галузі гінекології</strong> . Вагінальні пробіотики демонструють ефективність у <strong>боротьбі із бактеріальними та грибковими вульвовагінозами та знижують частоту інфекційних рецедивів</strong>.</p><p>Не зважаючи на останні дослідження залученості кишкового мікробіому в етіологію різних нервово-психічних розладів, <a href='https://www.ncbi.nlm.nih.gov/pubmed/31083360'>поки не виявлено</a><strong>лікувальної дії існуючих пробіотичних препаратів на симптоматику аутизму у дітей</strong>.</p><p>Також <a href='https://www.ncbi.nlm.nih.gov/pubmed/30947230'>поки не вдалося</a><strong>отримати успішні результати при застосуванні пробіотиків при лікуванні пацієнтів із шизофренією.</strong></p><p><strong>Чого слід очікувати в найближче десятиліття?</strong></p><p>На даний час (2019) на ринку справді ще немає пробіотичних препаратів із доказаною ефективністю для лікування психічно-нервових розладів типу депресивних станів, шизофренії, аутизму. Однак є всі передумови для того, щоб вони таки з'явилися.</p><p>Існують також <a href='https://www.ncbi.nlm.nih.gov/pmc/articles/PMC5805418'>дані</a> про деякі штами та їх композиції, що ефективно сприяють зниженню холестерину. Тому скоро у статинів з'являться нові конкуренти.</p><p>Дослідження на тваринах показують <a href='https://www.ncbi.nlm.nih.gov/pubmed/24625365'>кардіопротекторну</a> дію <em>Lactobacillus rhamnosus GR-1</em>. Це теж скоро призведе до появи нових препаратів у кардіології.</p><p>Ще одним цікавим багатообіцяючим напрямком може бути створення пробіотиків із детоксикаційними властивостями. На сьогодні є дослідження, які показують здатність деяких штамів запобігати всмоктуванню важких <a href='https://www.ncbi.nlm.nih.gov/pmc/articles/PMC4196227/'>металів</a>, <a href='https://www.sciencedirect.com/science/article/abs/pii/S0958694616302357'>афлатоксину</a> та <a href='https://www.tandfonline.com/doi/abs/10.1080/19440049.2014.943304'>інших отрут</a>.</p><p>Очікувано також, що видовий спектр застосовуваних штамів буде розширюватися далеко за межі лактобацил-біфідобактерій. На арену пробіотиків виходять нові й нові види мікроорганізмів. Серед них, наприклад, <a href='https://www.ncbi.nlm.nih.gov/pubmed/31006995'>Akkermansia muciniphila</a>, яка творить такі дива з метаболізмом та імунітетом, що продавці таблеток для схуднення вже в очікуванні потирають руки і прицінюються до дач на Мальдівах.</p><p><strong>Чи варто приймати пробіотичні препарати та як обрати справді ефективний пробіотик?</strong></p><p>Ми утримаємося від конкретних рекомендацій &ndash; це обов'язок Вашого сімейного лікаря. Ми можемо лише зауважити, що просто так <strong>"для профілактики"</strong> споживати пробіотичні препарати <strong>не варто</strong>. Якщо "там" все працює &ndash; нехай собі працює, не треба заважати. Але якщо є показання і Вам таки необхідно зупинити свій вибір на якомусь із препаратів, то зверніть увагу на наступне:</p><p><strong>Дозування.</strong> Наукові дослідження вказують на те, що виражений лікувальний ефект пробіотичного препарату можливий при дозуванні <strong>не менше 10<sup>9</sup><sup></strong></sup> мікробних клітин на дозу.</p><p><strong>Повна назва штамів</strong>. Ті виробники, які справді мають чим похвалитися, завжди пишуть не просто "лактобацили-біфідобактерії" чи навіть латинь, а вказують назви і номера штамів. Для просунутого споживача це можливість "забити" цей номер в "пабмед" і почитати про таланти і досягнення саме цього штаму. Таким чином власне можна звірити перелік зазначених показань із тією самою "доказовою базою".</p><p><strong>Виробник.</strong> Важливо, щоб зазначений на упаковці виробник, був все таки фармкомпанією із гарною репутацією, а не кустарним БАД-генератором, який, можливо, ніколи навіть не чув про існування стандартів GMP. Це не лише питання ефективності, а й банальної, але дуже важливої безпечності, адже при виробництві мікробних препаратів крайнє важливими є якісна сировина та ретельний мікробний контроль на всіх етапах.</p><p><strong>Здорові будьте!</strong></p><p><img src="../images/probiotics_300.jpg" alt="" /></p><p>Photo by <a href='https://unsplash.com/@joshstyle?utm_source=unsplash&utm_medium=referral&utm_content=creditCopyText'>JOSHUA COLEMAN</a> on <a href='https://unsplash.com/search/photos/woman-pills?utm_source=unsplash&utm_medium=referral&utm_content=creditCopyText'>Unsplash</a></p>
      </section>
    </main>

    <!-- Minimal theme switcher -->
    <script src="../js/minimal-theme-switcher.js"></script>
    </body>
  </html>
